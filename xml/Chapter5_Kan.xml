<?xml version="1.0" encoding="UTF-8"?>
<!DOCTYPE body SYSTEM "brvs.dtd">
<body>
<div class="chapter" type="adhyaya" id="BRVK_C05">
	<div class="ch_name">  ।।  ಪಞ್ಚಮೋಽಧ್ಯಾಯಃ ।।  </div>
		<div class="section" type="brahmana" id="BRVK_C05_S01">
			<div class="sname"> ।।  ಪ್ರಥಮಂ ಬ್ರಾಹ್ಮಣಮ್  ।। </div>
				<div class="verse">ಸಮಾಪ್ತಂ ಯಾಜ್ಞವಲ್ಕೀಯಂ ಕಾಣ್ಡಮೈಕಾತ್ಮ್ಯನಿಷ್ಠಿತಮ್ ।। <br />ಖಿಲಕಾಣ್ಡಮಥೇದಾನೀಂ ಯಥಾವದುಪವರ್ಣ್ಯತೇ ।।  ೧ ।।  </div>
				<div class="verse">ಸಂಭಾವಿತಂ ನ ಯತ್ಪೂರ್ವಂ ಕರ್ಮವಿಜ್ಞಾನಕಾಣ್ಡಯೋಃ ।।  <br />ತದತ್ರ ಭಣ್ಯತೇ ಸರ್ವಂ ಖಿಲಕಾಣ್ಡತ್ವಹೇತುತಃ ।।  ೨ ।।  </div>
				<div class="verse">ಅಪಾಸ್ತನಿಖಿಲಧ್ವಾನ್ತತಜ್ಜಂ ಬ್ರಹ್ಮೋಪವರ್ಣಿತಮ್ ।। <br />ಪೂರ್ವೈಶ್ಚತುರ್ಭಿರಧ್ಯಾಯೈರ್ಯದ್ಧೀಃ ಕೈವಲ್ಯಸಿದ್ಧಯೇ ।।  ೩ ।।  ।। </div>
				<div class="verse">ಸೋಪಾಧಕಸ್ಯ ತಸ್ಯೈವ ವ್ಯವಾಹಾರಾನುಪಾತಿನಃ <br />ಉಪಾಸನಾನಿ ವಾಚ್ಯಾನಿ ಯಾನ್ಯನುಕ್ತಾನ್ಯತಃ ಪರಮ್ ।।  ೪ ।।  </div>
				<div class="verse">ಪ್ರಕೃಷ್ಟಾಭ್ಯುದಯಾರ್ಥಾನಿ ಕ್ರಮಮುಕ್ತಿಕರಾಣಿ ಚ ।। <br />ಸರ್ವೋಾಸ್ತ್ಯಙ್ಗಭೂತಾನಿ ವಕ್ತವ್ಯಾನೀತಿ ಯತ್ಯತೇ ।।  ೬ ।।  </div>
				<div class="verse">ಕಾರ್ಯಕಾರಣಸಂಬನ್ಧವ್ಯಾಜಮಾಶ್ರಿತ್ಯ ತತ್ಪರಮ್ ।। <br />ವ್ಯಾಖ್ಯಾತಂ ಯತ್ನತಃ ಪೂರ್ವಮಾತ್ಮಜ್ಞಾನಪ್ರಸಿದ್ಧಯೇ ।।  ೭ ।।  </div>
				<div class="verse">ಚರಿತಾರ್ಥತ್ವತಸ್ತಸ್ಯ ಕಾರ್ಯಕಾರಣವಸ್ತುನಃ ।। <br />ನಿಷೇಧಾಯೇಯಮುಕ್ತಿಃ ಸ್ಯಾತ್ಪೂರ್ಣಮಿತ್ಯೇವಮಾದಿನಾ ।।  ೮ ।।  </div>
				<div class="verse">ನ ವ್ಯಾವೃತ್ತಮಿದಂ ಸರ್ವಂ ಪರಾಕ್ಪ್ರತ್ಯಯಮಾನಗಮ್ ।। <br />ನಾನುವೃತ್ತಂ ತಥೈವೈತನ್ನಾಪ್ಯಭಾವೈಕನಿಷ್ಠಿತಮ್ ।।  ೯ ।।  </div>
				<div class="verse">ಅವ್ಯಾವೃತ್ತಾನನುಗತಮಾತ್ಮಪ್ರತ್ಯಯಮೀರಿತಮ್ ।। <br />ಯಸ್ಮಾತ್ಪೂರ್ಣಮಿದಂ ಸಾಕ್ಷಾತ್ತಾದಾತ್ಮ್ಯಂ ತೇನ ವರ್ಣ್ಯತೇ ।।  ೧೦ ।।  </div>
				<div class="verse">ಅಜ್ಞಾತಾಮಿಥ್ಯಾವಿಜ್ಞಾತತತ್ತ್ವಮಾತ್ರೈಕನಿಷ್ಠಿತಮ್ ।। <br />ಸಮ್ಯಗ್ಜ್ಞಾನಂ ಯತಸ್ತಸ್ಮಾತ್ಪೂರ್ಣಂ ತಜ್ಜ್ಞೇಯಮುಚ್ಯತೇ ।।  ೧೧ ।।  </div>
				<div class="verse">ಗೋತ್ವವನ್ನಾನುವೃತ್ತಂ ಯನ್ನ ವ್ಯಾವೃತ್ತಂ ಚ ಖಣ್ಡವತ್ ।। <br />ಅನನ್ಯಮಾನಮಾನನ್ದಂ  ಪೂರ್ಣಂ ತದಭಿಧೀಯತೇ ।।  ೧೨ ।।  </div>
				<div class="verse">ಅದಃ ಪರೋಕ್ಷಮತ್ಯನ್ತಂ ಸರ್ವಕಾರ್ಯಸ್ಯ ಕಾರಣಮ್ ।। <br />ಕಾರ್ಯಾನುಮೇಯಂ ತದ್ವಿದ್ಯಾತ್ಪೂರ್ಣಮಾತ್ರಸತತ್ತ್ವಕಮ್ ।।  ೧೩ ।।  </div>
				<div class="verse">ಇದಂ ಯಜ್ಜನಿಮತ್ಕಿಂಚಿನ್ನಾಮರೂಪಕ್ರಿಯಾತ್ಮಕಮ್ ।। <br />ಪ್ರತ್ಯಕ್ಷಾದ್ಯವಸೇಯಂ ಯತ್ಪೂರ್ಣಂ ತದಪಿ ಪೂರ್ವವತ್ ।।  ೧೪ ।।  </div>
				<div class="verse">ಕಾರ್ಯಕಾರಣಯೋಶ್ಚೇಷ್ಟಾ ಪೂರ್ಣಾತ್ಪೂರ್ಣಮಿತೀರ್ಯತೇ ।। <br />ವಸ್ತುವೃತ್ತಮಿದಂ ತಾವತ್ಪ್ರಗಪಿ ಜ್ಞಾನಸಂಗತೇಃ ।।  ೧೫ ।।  </div>
				<div class="verse">ಅಥ ಹೇತುಫಲಾವೇಶನಿಷೇಧಾಯ ಪರಂ ವಚಃ ।।  <br />ಪೂರ್ಣಸ್ಯ ಪೂರ್ಣಮಾದಾಯ ಪೂರ್ಣಮೇವಾವಶಿಷ್ಯತೇ ।।  ೧೬ ।।  </div>
				<div class="verse">ಬ್ರಹ್ಮ ವಾ ಇದಮಿತ್ಯಾದಿ ಮಧುಕಾಣ್ಡೇ ಯದೀರಿತಮ್ ।। <br />ತದೇವ ಪೂರ್ಣಮಿತ್ಯಾದಿವಾಕ್ಯೇನೇಹೋಪಸಂಹೃತಮ್ ।।  ೧೭ ।।  </div>
				<div class="verse">ಅಪೀತಾಖಿಲಕಾರ್ಯಂ ಸತ್ತಮೋಮಾತ್ರಾವಶೇಷಗಮ್ ।। <br />ಭಾಸ್ವತ್ಸ್ವಾರ್ಥಂ ಚಿದೇಕಸ್ಥಮದಃ ಪೂರ್ಣಾಮಿಹೋಚ್ಯತೇ ।।  ೧೮ ।।  </div>
				<div class="verse">ತಮೋನ್ವಿತಂ ಚ ಯತ್ಕಾರ್ಯಂ ಸಾಕ್ಷಿಣಃ ಸಾಕ್ಷ್ಯತಾಂ ಗತಮ್ ।। <br />ಪ್ರತ್ಯಕ್ಷಮಾಗಮಾಪಾಯಿ ವಿದ್ಯಾತ್ಪೂರ್ಣಮಿದಂ ತಥಾ ।।  ೧೯ ।।  </div>
				<div class="verse">ಈಶಕ್ಷೇತ್ರಜ್ಞಯೋರೇವಂ ತಮಸ್ತಜ್ಜಾಭಿಸಂಸ್ಥಯೋಃ ।। <br />ಸಾಮಾನಾಧಿಕರಣ್ಯಾದೇರ್ವಾಕ್ಯಾದೈಕಾತ್ಮ್ಯಮುಚ್ಯತೇ ।।  ೨೦ ।।  </div>
				<div class="verse">ಕ್ಷೇತ್ರಜ್ಞೇಶ್ವರಭೇದೇನ ಹ್ಯಭಿನ್ನಂ ವಸ್ತ್ವವಿದ್ಯಯಾ ।। <br />ಭಿನ್ನಂ ಬೋಧಾತ್ತಮೋಧ್ವಸ್ತೌ ನೇತೀತ್ಯಾತ್ಮಾಽವಶಿಷ್ಯತೇ ।।  ೨೧ ।। </div>
				<div class="verse">ನ ಭೇದೋ ನ ಚ ಸಂಸರ್ಗೋ ನಾಪ್ಯಭಾವೋಽವಸೀಯತೇ ।।  <br />ತನ್ಮೂಲಾಜ್ಞಾನವಿಧ್ವಸ್ತೇರ್ಯಥೋಕ್ತಾಗಮಮಾನತಃ ।।  ೨೨ ।। </div>
				<div class="verse">ಸ್ರಗಜ್ಞಾನಮನಾದಾಯ ತದುತ್ಥೈಃ ಸಂಗತಿಃ ಸ್ರಜಃ ।। <br />ನೈವ ಸಂಭಾವ್ಯತೇ ಯದ್ವತ್ತಥೇಹಾಽಽತ್ಮನಿ ವೀಕ್ಷ್ಯತಾಮ್ ।।  ೨೩ ।।  </div>
				<div class="verse">ಕಾರ್ಯಕಾರಣಯೋರ್ಧ್ವಸ್ತಾವಪೂರ್ವಾದ್ಯುಕ್ತಿಬೋಧತಃ ।। <br />ಆತ್ಮಪ್ರತ್ಯಯಮಾಗಮ್ಯಃ ಸ್ವಾರ್ಥ ಆತ್ಮಾಽವಶಿಷ್ಯತೇ ।।  ೨೪ ।।  </div>
				<div class="verse">ಯಾದೃಗಸ್ಯ ದ್ವಯೇ ರೂಪಮಾತ್ಮನೈವಾವಗಮ್ಯತೇ ।।  <br />ತಾವದೇವ ಹತಾನ್ಧ್ಯಸ್ಯ ತದನ್ಯಾನವಶೇಷತಃ ।।  ೨೫ ।।  </div>
				<div class="verse">ಯದೇವೇಹೇತಿ ಚ ತಥಾ ಮನ್ತ್ರೋಽಪ್ಯುಚ್ಚೈರ್ಜಗಾದ ನಃ ।। <br />ಅನ್ಯದೇವೇತಿ ಚ ಶ್ರುತಿಃ ಕಾರ್ಯೇತರನಿಷೇಧಿನೀ ।।  ೨೬ ।। </div>
				<div class="verse">ಆತ್ಮೇತಿದೃಷ್ಟೇರ್ಮೇಯತ್ವಂ ಸ್ವಾರ್ಯಾವಗತಿತೋಽಪರಮ್ ।। <br />ನಾನ್ಯದುತ್ಸಹತೇ ವೋಢುಮಿತಿ ಪೂರ್ವಮವಾದಿಷಮ್ ।।  ೨೭ ।।  </div>
				<div class="verse">ಏವಂ ಯಥೋದಿತೇ ತಾವತ್ಪ್ರಮಾಣಾರ್ಥೇಽಪ್ಯವಸ್ಥಿತೇ ।। <br />ಅನ್ಯಥೇದಂ ವಚಃ ಕೇಚಿದ್ವ್ಯಾಚಖ್ಯುರತಿನೈಪುಣಾತ್ ।।  ೨೮ ।।  </div>
				<div class="verse">ಪೂರ್ಣಮಿತ್ಯಾದಿವಾಕ್ಯಸ್ಯ ಷಷ್ಠಾನ್ತ್ಯವಚಸಾ ಸಹ ।। <br />ವಕ್ತುಕಾಮೋ ಹಿ ಸಂಬನ್ಧಮೇವಂ ಯತ್ನಾದಚೀಕ್ಲೃಪತ್ ।।  ೨೯ ।।  </div>
				<div class="verse">ದ್ವೈತಾದ್ವೈತಾತ್ಮಕಂ ಬ್ರಹ್ಮ ಮೈತ್ರೇಯ್ಯೈ ವರ್ಣಿತಂ ಕಿಲ ।। <br />ಯತ್ರ ಹಿ ದ್ವೈತಮಿತ್ಯುಕ್ತ್ಯಾ ಯತ್ರ ತ್ವಸ್ಯೇತಿ ಚಾಽಽದರಾತ್ ।।  ೩೦ ।।  </div>
				<div class="verse">ಯದ್ಯದ್ವೈತಂ ಪರಂ ಬ್ರಹ್ಮ ತತ್ರ ಸ್ಯಾತ್ಪರಮಾರ್ಥತಃ ।। <br />ಕಲ್ಪಿತಂ ಪ್ರಸಜೇದ್ದೂೈತಂ ತೋಯಬುದ್ಧಿರಿವೋಷರೇ ।।  ೩೧ ।।  </div>
				<div class="verse">ಮೃಷಾತ್ವಾದ್ಭೇದಜಾತಸ್ಯ ಸರ್ಗಸ್ಥಿತ್ಯಾದ್ಯಸಂಭವಾತ್ ।। <br />ಸರ್ಗಸ್ಥಿತಿಲಯಾನಾಂ ಸ್ಯಾದನ್ವಾಖ್ಯಾನಂ ಮೃಷೈವ ತು ।।  ೩೨ ।।  </div>
				<div class="verse">ಶ್ರವಣಪ್ರತಿಪತ್ತೀ ಚ ವ್ಯರ್ಥೇ ಸ್ಯಾತಾಂ ತಥಾಽದ್ವಯೇ ।। <br />ಅಥ ಸ್ವೇನೈವ ರೂಪೇಣ ದ್ವೈತಮಸ್ತೀತಿ ಭಣ್ಯತೇ ।।  ೩೩ ।।  </div>
				<div class="verse">ಅನ್ವಾಖ್ಯಾನಂ ಸತಾಮೇವ ಸರ್ಗಾದೀನಾಂ ತಥಾ ಭವೇತ್ ।। <br />ತಥಾಽಪ್ಯದ್ವೈತಸಂದೃಷ್ಟೇರ್ಮೃಷಾತ್ವಂ ಸ್ಯಾದ್ವಿರೋಧತಃ ।।  ೩೪ ।।  </div>
				<div class="verse">ಪರಿಕಲ್ಪಿತತಾದೋಷ ಏವಮತ್ರ ಪ್ರಸಜ್ಯತೇ ।। <br />ತದ್ದೋಷಾಪನುನುತ್ಸಾಯೈ ಪೂರ್ಣಮಿತ್ಯಾದಿಕಾ ಶ್ರುತಿಃ ।।  ೩೫ ।।  </div>
				<div class="verse">ನ ಕಶ್ಚಿದಪಿ ದೋಷೋಽತ್ರ ಯಥಾ ತದಭಿಧೀಯತೇ ।। <br />ಸ್ವಾನುಭೂತ್ಯನುಸಾರೇಣ ಸರ್ವಂ ಸುಸ್ಥಂ ಭವೇದತಃ ।।  ೩೬ ।।  </div>
				<div class="verse">ಬ್ರಹ್ಮಣೋ ಯಾಽದ್ವಯಾವಸ್ಥಾ ಸೈವ ತಾವದಿಹೋದಿತಾ ।। <br />ಏವಂ ಚೇದದ್ವಯಂ ಬ್ರಹ್ಮ ದ್ವೈತಾವಸ್ಥಾ ನ ಸಿಧ್ಯತಿ ।।  ೩೮ ।।  </div>
				<div class="verse">ಇತಿದೋಷನಿಷೇಧಾರ್ಥಮಿದಂ ಪೂರ್ಣಮಿತೀರ್ಯತೇ ।। <br />ಯಥೋಕ್ತಾವಸ್ಥಯೋರ್ಮಾ ಭೂನ್ಮೃಷಾತ್ವಂ ಬ್ರಹ್ಮಣಃ ಸದಾ ।।  ೩೯ ।।  </div>
				<div class="verse">ಪೂರ್ಣಬ್ರಹ್ಮಪರಿಜ್ಞಾನಾವ್ಯತಿರೇಕತ್ವಹೇತುತಃ ।। <br />ಅದೋವತ್ಕಾರ್ಯಮಪ್ಯೇತತ್ಪೂರ್ಣಮೇವಾವಸೀಯತಾಮ್ ।।  ೪೦ ।।  </div>
				<div class="verse">ಪೂರ್ಣೇನಾಭೇದತಃ ಕಾರ್ಯಂ ಪೂರ್ಣಂ ಸ್ಯಾನ್ನ ಮೃಷಾ ಶ್ರುತೇಃ ।। <br />ಯದ್ಯತೇ ನಾತಿರೇಕೇಣ ತತ್ತದೇವೇತಿ ನಿಶ್ಚಿತಿಃ ।।  ೪೧ ।।  </div>
				<div class="verse">ಏವಂ ತರ್ಹ್ಯೇಕರೂಪೇಽಸ್ಮಿಂಸ್ತತ್ತ್ವೇ ಸತ್ಯೇ ಸಮರ್ಥಿತೇ ।।  <br />ತತಃ ಸರ್ಗಾದ್ಯಭಾವಃ ಸ್ಯಾದೇಕರೂಪತಯಾ ಸ್ಥಿತೇಃ ।।  ೪೨ ।।  </div>
				<div class="verse">ನೈವಂ ಯತಃ ಶ್ರುತಿಃ ಪ್ರಾಹ ಪೂರ್ಣಾತ್ಪೂರ್ಣಮುದಚ್ಯತೇ ।। <br />ಪೂರ್ಣಾತ್ಕಾರಣತಃ ಪೂರ್ಣಂ ದ್ವೈತಮೇತದುದಚ್ಯತೇ ।।  ೪೩ ।।  </div>
				<div class="verse">ಯಸ್ಮಾದುದ್ರಿಚ್ಯಮಾನಂ ಹಿ ದ್ವೈತಂ ನೈವಾತಿರಿಚ್ಯತೇ ।। <br />ತದೇವೋದ್ರೇಚನಂ ಚೇತ್ಸ್ಯಾದ್ವೈತಸ್ಯೇತಿ ಮತಂ ಯದಿ ।।  ೪೪ ।।  </div>
				<div class="verse">ನೈತದೇವಂ ಕುತೋ ಯಸ್ಮಾದ್ದೃಷ್ಟಹಾನಂ ಪ್ರಸಜ್ಯತೇ ।। <br />ಪ್ರತ್ಯಕ್ಷತೋ ಹಿ ದೃಷ್ಟೋಽಯಂ ದ್ವೈತಾಖ್ಯೋ ವಿಷಯಃ ಸ್ಫುಟಃ ।।  ೪೫ ।।  </div>
				<div class="verse">ತಥಾ ದರ್ಶನತಃ ಸಿದ್ಧೋ ವಿಧಿತಶ್ಚಾವಸೀಯತೇ ।। <br />ಪ್ರಾಮಾಣ್ಯೋಚ್ಛೇದ ಏವ ಸ್ಯಾಚ್ಛ್ರುತೇರೇವಂ ಸಮರ್ಥತೇ ।।  ೪೬ ।।  </div>
				<div class="verse">ಪಾರಮಾರ್ಥ್ಯಂ ಕ್ವಚಿಚ್ಛಾಸ್ರಂ ಕಚ್ಚಿಚ್ಚಾಪ್ಯನೃತಾತ್ಮತಾಮ್ ।। <br />ವಿದಧನ್ಮಾನತಾಂ ಜಹ್ಯಾತ್ಪರಸ್ಪರವಿರೋಧತಃ ।।  ೪೭ ।।  </div>
				<div class="verse">ಪೂರ್ಣತ್ವೇನಾಜಹದ್ ವೃತ್ತ್ಯಾ ತ್ರಿಷ್ವಪ್ಯಧ್ವಸು ವರ್ತತೇ ।। <br />ದ್ವೈತಾದ್ವೈತಾತ್ಮಕಂ ಬ್ರಹ್ಮ ಪೂರ್ಣತ್ವೇನಾವಿಭಾಗತಃ ।।  ೪೮ ।।  </div>
				<div class="verse">ಕುತೋಽವಿಭಾಗೋ ಮಾನಾಚ್ಚೇದುಭಯೋರಪ್ಯವಸ್ಥಯೋಃ ।।  <br />ಪೂರ್ಣಾದಿತ್ಯಾದಿವಚನಾನ್ಮಹಾಪ್ರಲಯ ಆತ್ಮನಿ ।।  ೪೯ ।।  </div>
				<div class="verse">ಇದಂ ಚ ದ್ವೈತಸ್ತ್ಯೇವ ತಥಾಽದೋಽದ್ವೈತಮೇವ ಚ ।। <br />ಪೂರ್ಣತ್ವಾಖ್ಯಾಜಹದ್ವೃತ್ತ್ಯಾ ಸಮುದ್ರೋರ್ಮಿವದೀಕ್ಷ್ಯತಾಮ್ ।।  ೫೦ ।।  </div>
				<div class="verse">ಅಗ್ನೇ ಚಲತ್ವಮೂರ್ಮೀಣಾಂ ಮಧ್ಯ ಈಷಚ್ಚಲಾತ್ಮತಾ ।। <br />ನಿಷ್ಕಮ್ಪತ್ವಂ ತಥಾ ಮೂಲೇ ಸಮುದ್ರಃ ಸರ್ವರೂಪಭೃತ್ ।।  ೫೧ ।।  </div>
				<div class="verse">ಯಥೈತಾ ಯೌಗಪದ್ಯೇನ ವೃತ್ತೀರೂರ್ಮಿಭಿರಾತ್ಮನಃ ।। <br />ಅನುಭೂಯನ್ತ ಏಕತ್ರ ದೇವದತ್ತಾದಿಕೇ ತಥಾ ।।  ೫೨ ।।  </div>
				<div class="verse">ನಿಷ್ಕಮ್ಪಾ ದೇವದತ್ತಸ್ಯ ವೃತ್ತಿಃ ಸ್ಯಾತ್ಪರಮಾತ್ಮನಾ ।। <br />ಈಷತ್ಪ್ರಚಲಿತಾ ಪ್ರಾಣಭಾವೇನೇತ್ಯವಗಮ್ಯತೇ ।।  ೫೩ ।।  </div>
				<div class="verse">ವಿರಾಡ್ ಭಾವೇನಾತಿತರಾಂ ಚಣ್ಡಪ್ರಚಲಿತೋರ್ಮಿವತ್ ।। <br />ಊರ್ಮ್ಯಗ್ರವತ್ಪಿಣ್ಡಭಾವೇ ನಾಮರೂಪಕ್ರಿಯಾತ್ಮನಾ ।।  ೫೪ ।।  </div>
				<div class="verse">ಜನಿಸ್ಥಿತಿಲಯೇಷ್ವೇವಂ ತ್ರಿಷು ಕಾಲೇಷು ಪೂರ್ಣತಾ ।। <br />ಕಾರ್ಯಕಾರಣಯೋರ್ಜ್ಞೇಯಾ ದ್ವೈತಾದ್ವೈತಸ್ವಭಾವಯೋಃ ।।  ೫೫ ।।  </div>
				<div class="verse">ಸಾ ಚೈೈಕೈವಾವಿಭಾಗತ್ವಾತ್ಕಾರ್ಯಕಾರಣಭೇದತಃ ।। <br />ಭೇದೇನ ವ್ಯಪದೇಶಾರ್ಹಾ ಸರ್ವಮೇವಂ ಸಮಞ್ಜಸಮ್ ।।  ೫೬ ।।  </div>
				<div class="verse">ಆವಿರ್ಭಾವತಿರೋಭಾವೈಃ ಕಾರ್ಯಕಾರಣರೂಪಿಭಿಃ ।। <br />ಸಮುದ್ರವನ್ನೃತ್ಯತಿ ಚ ಪ್ರತ್ಯವಸ್ಥಂ ವಿಭುಃ ಸ್ಥಿತಃ ।।  ೫೭ ।।  </div>
				<div class="verse">ಏವಂ ದ್ವೈತಸ್ಯ ಸತ್ಯತ್ವೇ ಕರ್ಮಕಾಣ್ಡಸ್ಯ ಮಾನತಾ ।। <br />ಅನನ್ತಪುರುಷಾರ್ಥಾಪ್ತಿರಿಷ್ಯತೇ ಕರ್ಮಕಾಣ್ಡತಃ ।।  ೫೮ ।।  </div>
				<div class="verse">ಯದಾ ತು ಕಲ್ಪಿತಂ ದ್ವೈತಮದ್ವೈತಂ ಪರಮಾರ್ಥತಃ ।। <br />ಉಚ್ಛಿನ್ನಂ ಕರ್ಮಕಾಣ್ಡಸ್ಯ ಪ್ರಾಮಾಣ್ಯಂ ವಿಷಯಾದೃತೇ  ।।  ೫೯ ।।  </div>
				<div class="verse">ಏಕದೇಶಸ್ಯ ಚಾಮಾತ್ವೇ ವೇದಸ್ಯಾಪ್ಯಪ್ರಮಾಣತಾ ।। <br />ಸರ್ವನಾಶೋ ಭವೇದೇವಂ ಸರ್ವಾಪ್ರಾಮಾಣ್ಯಹೇತುತಃ ।।  ೬೦ ।।  </div>
				<div class="verse">ಅತೋ ವಿರೋಧನುತ್ತ್ಯರ್ಥಂ ಸತ್ಯತ್ವಪ್ರತಿಪತ್ತಯೇ ।।  <br />ಕಾರ್ಯಕಾರಣಯೋಃ ಶಾಸ್ರಂ ಪೂರ್ಣಮಿತ್ಯಾದಿನಾಽವದತ್ ।।  ೬೧ ।।  </div>
				<div class="verse">ಪ್ರತ್ಯಕ್ಷಾದೀನಿ ಮಾನಾನಿ ಭೇದಗ್ರಾಹೀಣಿ ಸರ್ವದಾ ।। <br />ತೇಷಾಂ ಚಾಪ್ಯಪ್ರಮಾಣತ್ವಂ ಪ್ರಾಪದದ್ವೈತವಾದಿನಃ ।।  ೬೨ ।।  </div>
				<div class="verse">ಇತಿ ವೇದವಿದಃ ಕೇಚಿದ್ಭಿನ್ನಾಭಿನ್ನಸತತ್ತ್ವಕಮ್ ।। <br />ಸರ್ವಂ ವಸ್ತ್ವಭಿವಾಞ್ಛನ್ತಿ ತತ್ತು ಯುಕ್ತ್ಯಾ ನ ಯುಜ್ಯತೇ ।।  ೬೩ ।।  </div>
				<div class="verse">ನ ಯುಕ್ತಿಮದಿದಂ ಗೀತಂ ಹ್ಯಪವಾದವಿಕಲ್ಪನಮ್ ।। <br />ನ್ಯಾಯಾಸಂಭವತಃ ಸ್ಪಷ್ಟಂ ಸ ಚ ನ್ಯಾಯೋ ವಿಭಾವ್ಯತೇ ।।  ೬೪ ।।  </div>
				<div class="verse">ಅಹಿಂಸನ್ಸರ್ವಭೂತಾನೀತ್ಯಹಿಂಸಾ ಸರ್ವಭೂತಗಾ ।।  <br />ಶಾಸ್ತ್ರೇಣೋತ್ಸರ್ಗತಃ ಪ್ರಾಪ್ತಾ ತೀರ್ಥೇ ಸಾಽಪೋದ್ಯತೇ ಯಥಾ ।।  ೬೫ ।।  </div>
				<div class="verse">ನ ತಥೇಹಾದ್ವಾವಸ್ಥಾ ಶ್ರುತ್ಯೋತ್ಸರ್ಗೇಣ ಯತ್ನತಃ ।। <br />ಪ್ರಾಪಿತಾ ತದ್ವಿಶೇಷೇಽಸೌ ನಿರ್ಭಾಗತ್ವಾನ್ನಿಷೇಧಭಾಕ್ ।।  ೬೬ ।।  </div>
				<div class="verse">ವಿಕಲ್ಪಾನುಪಪತ್ತೇಶ್ಚ ಪೋಡಶಗ್ರಹಣಾದಿವತ್ ।। <br />ವಸ್ತುತನ್ತ್ರಂ ಹಿ ನೋ ಮಾನಂ ಕರ್ತೃತನ್ತ್ರಂ ವಿಕಲ್ಪತೇ ।।  ೬೭ ।।  </div>
				<div class="verse">ಯತ್ಕರ್ತುಂ ವಾಽಪ್ಯಕರ್ತುಂ ವಾಽಪ್ಯನ್ಯಥಾ ಕರ್ತುಮೇವ ವಾ ।। <br />ಕಾರಕೈಃ ಶಕ್ಯತೇ ಲೋಕೇ ತದ್ವಿಕಲ್ಪಸ್ಯ ಗೋಚರಃ ।।  ೬೮ ।।  </div>
				<div class="verse">ಪಸ್ಸ್ಪರವಿರೋಧಾಚ್ಚ ನೈಕದೈಕತ್ರ ಸಂಭವಃ ।। <br />ದ್ವಯೋರವಸ್ಥಯೋರ್ಯದ್ವತ್ಪ್ರಕಾಶತಮಸೋರಿಹ ।।  ೬೯ ।।  </div>
				<div class="verse">ಶ್ರುತಿನ್ಯಾಯವಿರೋಧಾಚ್ಚ ಕಲ್ಪನೇಯಮಶೋಭನಾ ।। <br />ಅಪೂರ್ವಾನಪರಾನನ್ತಪ್ರಜ್ಞಾನೈಕರಸಾದ್ವಯಮ್ ।।  ೭೦ ।।  </div>
				<div class="verse">ಅಪೂರ್ವಾನಪರಾಬಾಹ್ಯಂ ಭೇದಸಂಸರ್ಗವರ್ಜಿತಮ್ ।। <br />ಅಸ್ಥೂಲಂ ನೇತಿ ನೇತೀತಿ ಯಥೋಕ್ತಾರ್ಥೇ ವಚಾಂಸಿ ಹಿ ।।  ೭೧ ।।  </div>
				<div class="verse">ಅಮಾತ್ವಾಶಙ್ಕಾಸದ್ಭಾವಾದ್ಯಥೋಕ್ತಾರ್ಥವಿನಿಶ್ಚಿತೌ ।। <br />ಅಬ್ಧೌ ಕ್ಷಿಪ್ತಾನಿ ತಾನಿ ಸ್ಯುರನ್ಯಾರ್ಥಾಸಂಭವತ್ವತಃ ।।  ೭೨ ।।  </div>
				<div class="verse">ತಥಾ ನ್ಯಾಯವಿರೋಧೋಽಪಿ ಕ್ರಿಯಾಕಾರಕರೂಪಿಣಃ ।। <br />ಜಡಾಧ್ರುವಾನಾತ್ಮನೋ ಹಿ ತ್ವತ್ಕೃತಾ ಕಲ್ಪನೇಷ್ಯತೇ ।।  ೭೩ ।।  </div>
				<div class="verse">ನ ತು ಚಿನ್ಮಾತ್ರರೂಪಸ್ಯ ಧ್ರುವಾನಂಶಾತ್ಮನಃ ಸ್ವತಃ ।। <br />ನಿತ್ಯತ್ವಂ ಚಾಽಽತ್ಮನಃ ಸಿದ್ಧಂ ಪ್ರತ್ಯಭಿಜ್ಞಾದಿಮಾನತಃ ।।  ೭೪ ।।  </div>
				<div class="verse">ಪ್ರಸಜೇತ್ತದ್ವಿರೋಧಶ್ಚ ಭಿನ್ನಾಭಿನ್ನತ್ವವಾದಿನಃ ।। <br />ಕಲ್ಪನಾಯಾಶ್ಚ ವೈಫಲ್ಯಮನಿತ್ಯತ್ವೇ ಪರಾತ್ಮನಃ ।।  ೭೫ ।।  </div>
				<div class="verse">ಅಕೃತಾಭ್ಯಾಗಮಃ ಪ್ರಾಪ್ತಃ ಕೃತನಾಶಶ್ಚ ಸತ್ವರಃ ।। <br />ಕರ್ಮಕಾಣ್ಡಸ್ಯ ವೈಫಲ್ಯಮೇವಂ ಕಲ್ಪಯತೋ ಭವೇತ್ ।।  ೭೬ ।।  </div>
				<div class="verse">ಮಕರೀ ನನು ದೃಷ್ಟಾನ್ತೋ ಭಿನ್ನಾಭಿನ್ನತ್ವಸಿದ್ಧಿಕೃತ್ ।। <br />ಬ್ರಹ್ಮಣಃ ಪ್ರಾಗುಪನ್ಯಸ್ತೋಽಸಾಧ್ವೀಯಂ ಕಲ್ಪನಾ ಕಥಮ್ ।।  ೭೭ ।।  </div>
				<div class="verse">ಅತೋಽನ್ಯವಿಷಯತ್ವಾತ್ಸೋಽವಿರೋಧಃ ಪ್ರಾಗುದೀರಿತಃ ।। <br />ನತು ಚಿನ್ಮಾತ್ರರೂಪಸ್ಯ ಹ್ಯತ್ರಾವೋಚಂ ವಿರುದ್ಧತಾಮ್ ।।  ೭೮ ।।  </div>
				<div class="verse">ನಾಧ್ಯೇಯತ್ವಾಚ್ಚ ಶಾಸ್ರಾರ್ಥಕಲ್ಪನೇಯಂ ತ್ವಯಾ ಕೃತಾ ।। <br />ಷಡ್ಭಾವವಿಕ್ರಿಯಂ ವಸ್ತು ಧ್ಯೇಯಂ ವಕ್ತಿ ನ ಹಿ ಶ್ರುತಿಃ ।।  ೭೯ ।।  </div>
				<div class="verse">ಸ್ವತಸ್ತಸ್ಯ ಚ ಸಂಪ್ರಾಪ್ತೇರ್ವಿನಾಽಪ್ಯಾಗಮಾಶಾಸನಮ್ ।। <br />ಧ್ಯೇಯತ್ವೇನೇಹ ಸರ್ವೇಷಾಂ ಖಾರೋಷ್ಟ್ರಾದೇರಪೀಕ್ಷಣಾತ್ ।।  ೮೦ ।।  </div>
				<div class="verse">ಏಕಧೈವಾನುವಿಜ್ಞೇಯಮಿತಿ ಚ ಶ್ರುತಿಶಾಸನಮ್ ।।  <br />ಭೇದದೃಷ್ಟ್ಯಪವಾದಾಚ್ಚ ಮೃತ್ಯೋರಿತಿ ವಿನಿನ್ದನಾತ್ ।।  ೮೧ ।।  </div>
				<div class="verse">ಯತ್ತೂಕ್ತಂ ವೇದಭಾಗತ್ವಾದ್ಭಿನ್ನವಸ್ತ್ವವಬೋಧಿನಃ ।। <br />ನಾಮಾತ್ವಂ ಕರ್ಮಕಾಣ್ಡಸ್ಯೇತ್ಯತ್ರ ಪ್ರತಿವಿಧೀಯತೇ ।।  ೮೨ ।।  </div>
				<div class="verse">ನ ಹಿ ಜಾತ್ಯಾದಿಸಂಭೇದಸಂಸಿದ್ಧೌ ಮಾನತಾ ಶ್ರುತೇಃ ।। <br />ಪ್ರತ್ಯಕ್ಷಾದ್ಯನವಷ್ಟಬ್ಧೇ ತಸ್ಯಾಮಾತ್ವಂ ಯತಃ ಸ್ಥಿತಮ್ ।।  ೮೩ ।।  </div>
				<div class="verse">ಭೇದಗ್ರಾಹಿ ನ ನೋ ಮಾನಂ ಲೌಕಿಕಂ ವೈದಿಕಂ ಚ ಯತ್ ।। <br />ಅವಿಚಾರಿತಸಂಸಿದ್ಧಿಸ್ತಸ್ಮಾದ್ಭೇದೋಽವಸೀಯತಾಮ್ ।।  ೮೪ ।।  </div>
				<div class="verse">ನ ಸ್ವತಃ ಪರತೋ ವಾಽಯಂ ಭೇದೋ ವಸ್ತುನ ಈಕ್ಷ್ಯತೇ ।। <br />ಸರ್ವಸ್ಯೈವ ಸ್ವತೋಽಭಿತ್ತೇಸ್ತದನ್ಯಸ್ಯಾಪ್ಯಭೇದತಃ ।।  ೮೫ ।।  </div>
				<div class="verse">ವಸ್ತು ವಸ್ತ್ವನ್ತರಂ ಭಿನ್ದ್ಯಾದ್ಯೋಗಾದ್ಯದ್ವಾ ವಿಭಾಗತಃ ।। <br />ಯೋಗೋೇ ನಾತಿಶಯೈಕತ್ವಾತ್ತಯೋಶ್ಚಾಪ್ಯೇಕರೂಪತಃ ।।  ೮೬ ।।  </div>
				<div class="verse">ವಿಭಾಗೇಽಪಿ ನ ಭೇದಃ ಸ್ಯಾತ್ತಯೋರೇಕಾತ್ಮನಾ ಸ್ಥಿತೇಃ ।। <br />ಅನ್ಯದೀಯೋಽಪಿ ನಾನ್ಯಸ್ಯ ಭೇದಃ ಸ್ಯಾತ್ಕಲ್ಪನಾಂ ವಿನಾ ।।  ೮೭ ।।  </div>
				<div class="verse">ಮೇಯಯಾಥಾತ್ಮ್ಯಸಂಲೇಹಿ ಮಾನಂ ಮಾನತ್ವಮಶ್ನುತೇ ।। <br />ಭೇದಂ ನ ಲಭತೇ ಮೇಯೇ, ಮೇಯಾದನ್ಯತ್ರ ನ ಪ್ರಮಾ ।।  ೮೮ ।।  </div>
				<div class="verse">ಸತೋ ನ ವ್ಯತಿರೇಕೇಣ ಭೇದೋ ನಾಪಿ ಸದನ್ವಯಾತ್ ।। <br />ಯಥೈವಂ ನಾಸತೋಽಪ್ಯೇವಂ ಭೇದೋ ನೈವಾವಸೀಯತೇ ।।  ೮೯ ।।  </div>
				<div class="verse">ಸರ್ವಂ ಸದೇವ ಯಸ್ಯೇಷ್ಟಮಥವಾಽ ಸದಿದಂ ಜಗತ್ ।।  <br />ಭೇದಃ ಕಿಮಾಶ್ರಯಸ್ತಸ್ಯ ವಿರೋಧಾನ್ನ ದ್ವಯಾಶ್ರಯಃ ।।  ೯೦ ।।  </div>
				<div class="verse">ಅನ್ಯಾಪೇಕ್ಷಂ ಗೃಥಕ್ತ್ವಂ ಚೇತ್ಸ್ವತ ಏವಾಪೃಥಗ್ಘಟಃ ।। <br />ಬಲೀಯಾನನ್ತರಙ್ಗತ್ವಾದ್ವಹಿರಙ್ಗಂ ಪ್ರಬೋಧತೇ ।।  ೯೧ ।।  </div>
				<div class="verse">ದ್ರವ್ಯಾದ್ಭಿನ್ನಂ ಪೃಥಕ್ತ್ವಂ ಚೇದನವಸ್ಥೈತಿ ಸತ್ವರಾ ।।  <br />ದ್ರವ್ಯಮೇವ ಪೃಥಕ್ತ್ವಂ ಚೇದಪೃಥಕ್ಸ್ಯಾದಿದಂಂ ಜಗತ್ ।।  ೯೨ ।।  </div>
				<div class="verse">ಸ್ವತಶ್ಚೇದ್ವಸ್ತುನೋ ಭೇದೋ ವಸ್ತು ಶೂನ್ಯಂ ಪ್ರಸಜ್ಯತೇ ।। <br />ಆಪೇಕ್ಷಿಕೋಽಪಿ ಕ್ಲೃಪ್ತತ್ವಾನ್ನ ಭೇದೋ ರಜ್ಜುಸರ್ಪವತ್ ।।  ೯೩ ।।  </div>
				<div class="verse">ಇತ್ಯೇವಮಾದಿ ಬಹುಶೋ ಭಿನ್ನಾಭಿನ್ನತ್ವದುಷಣಮ್ ।। <br />ಪ್ರಾಗಪ್ಯಕ್ತಂ ತದತ್ರಾಪಿ ಸಂಧೇಯಂ ವಸ್ತುಸಿದ್ಧಯೇ ।।  ೯೪ ।।  </div>
				<div class="verse">ಅಪಿ ವೇದ್ವೈಕದೇಶಸ್ಯ ಪ್ರಾಮಾಣ್ಯಂ ಯದಿ ನೇಷ್ಯತೇ ।। <br />ಕರ್ಮಕಾಣ್ಡಸ್ಯ ಸರ್ವಸ್ಯ ವೇದಸ್ಯಾಪಿ ಪ್ರಸಜ್ಯತೇ ।।  ೯೫ ।।  </div>
				<div class="verse">ಇತಿ ಯತ್ಪ್ರಾಗುಪನ್ಯಸ್ತಂ ತಸ್ಯ ದೂಷಣಮುಚ್ಯತೇ ।।  <br />ಸಾಧ್ಯಸಾಧತಸಂವನ್ಧೇ ತಸ್ಯಾಪಾೀಷ್ಟಾ ಪ್ರಮಾಣತಾ ।।  ೯೬ ।।  </div>
				<div class="verse">ಭೇದಃ ಪ್ರಮಾನ್ತರೈಃ ಸಿದ್ಧೋ ನ ತ್ವಾಗಮಸಮಾಶ್ರಯಾತ್ ।। <br />ಪಶವೋಽಪಿ ಹಿ ಜಾನನ್ತಿ ಭೇದಮಕ್ಷಾದಿಮಾನತಃ ।।  ೯೭ ।। </div>
				<div class="verse">ನ ಚ ಮಿಥ್ಯಾತ್ವಧೀರ್ಭೇದೇ ಜನ್ಮನೈವೇಹ ಕಸ್ಯಚಿತ್ ।। <br />ಅಪ್ಯುತ್ಥಾಪಿತಬುದ್ಧೀನಾಂ ಭೇದೇಽಸಂಭಾವನಾ ನ ಚ ।।  ೯೮ ।।  </div>
				<div class="verse">ಕ್ರಿಯಾಕಾರಕಸಂಭಿತ್ತೌ ವಸ್ತುತತ್ತ್ವೇನ ಮಾ ಶ್ರುತಿಃ ।। <br />ಸಾಧ್ಯಸಾಧನಸಂಬನ್ಧಮಾತ್ರೈಕವಿಷಯತ್ವತಃ ।।  ೯೯ ।।  </div>
				<div class="verse">ಲೋಕಸಿದ್ಧಮತೋ ಭೇದಮಾದಾಯೇಷ್ಟಾರ್ಥಸಿದ್ಧಯೇ ।।  <br />ಇದಂ ಕಾರ್ಯಮಿದಂ ನೇತಿ ವೇದಶಾಸ್ರಂ ಪ್ರವರ್ತತೇ ।।  ೧೦೦ ।।  </div>
				<div class="verse">ಸರ್ವತಸ್ತು ವಿರಕ್ತೋ ಯಃ ಕರ್ಮಭಿಃ ಶುದ್ಧಧೀರ್ನರಃ ।। <br />ಕಾಮಯಾನಃ ಪೂರ್ಣಫಲಮುತ್ಪತ್ತ್ಯಾದಿವಿಲಕ್ಷಣಮ್ ।।  ೧೦೧ ।।  </div>
				<div class="verse">ತಮೋಮಾತ್ರಾನ್ತರಾಯತ್ವಾತ್ಪ್ರತೀಚಃ ಪೂರ್ಣರೂಪಿಣಃ ।। <br />ಸ್ವತಃಸಿದ್ಧತ್ವತಸ್ತಸ್ಯ ವ್ಯಞ್ಜಕಾನ್ನಾನ್ಯದೀಕ್ಷ್ಯತೇ ।।  ೧೦೨ ।।  </div>
				<div class="verse">ಸ್ವತಃ ಪ್ರಾಪ್ತಸ್ಯ ಸಂಪ್ರಾಪ್ತೌ ವಾಕ್ಯಾನ್ಮೋಹಪ್ರಹಾಣತಃ ।। <br />ಮಾನಾಪೇಕ್ಷಾ ನ ಭೂಯಃ ಸ್ಯಾತ್ಫಲಾಪ್ತೇಸ್ತತ್ಕೃತಾರ್ಥತಃ ।।  ೧೦೩ ।।  </div>
				<div class="verse">ಸಾಧ್ಯೇ ಹಿ ಸಾಧನಾಪೇಕ್ಷಾ ಸಿದ್ಧೇಽಸೌ ವಿನಿವರ್ತತೇ ।। <br />ಕಿಮ್ವಸಾಧ್ಯೇ ಸಮಸ್ತಸ್ಯ ಪೂರ್ಣತ್ವೇನ ಸಮಾಪ್ತಿತಃ ।।  ೧೦೪ ।।  </div>
				<div class="verse">ದ್ವೈತಾದ್ವೈತಾತ್ಮಕಂ ಬ್ರಹ್ಮ ಯದಾಽಣ್ವಭ್ಯುಪಗಮ್ಯತೇ  ।। <br />ತದಾಽಪಿ ನ ವಿರೋಧೋಽಯಂ ಕೇನಚಿದ್ವಿನಿವಾರ್ಯತೇ ।।  ೧೦೫ ।।  </div>
				<div class="verse">ಸಮಸ್ತವ್ಯಸ್ತಭೂತಸ್ಯ ಬ್ರಹ್ಮಣ್ಯವಸಿತಾತ್ಮನಃ ।। <br />ಬೂತ ಕರ್ಮಣಿ ಕೋ ಹೇತುಃ ಸರ್ವಾನನ್ಯತ್ವದರ್ಶಿನಃ ।।  ೧೦೬ ।।  </div>
				<div class="verse">ಸರ್ವಜಾತ್ಯಾದಿಮತ್ತ್ವೇ ಚ ಪರಸ್ಪರವಿರೋಧತಃ ।। <br />ವ್ಯಾಘಾತಾನ್ನ ಪ್ರವೃತ್ತಿಃ ಸ್ಯಾನ್ನಿಷೇಧೇಽಥ ವಿಧೌ ತಥಾ ।।  ೧೦೭ ।।  </div>
				<div class="verse">ನ ಚಾವಚ್ಛೇದಮಾನಿತ್ವಂ ವಿದುಷೋಽಸ್ತ್ಯಾಸುರತ್ವತಃ ।। <br />ವಿದುಷೋಽಪ್ಯಾಸುರತ್ವೇ ಸ್ಯಾನ್ನಿಷ್ಫಲಂ ಬ್ರಹ್ಮದರ್ಶನಮ್ ।।  ೧೦೮ ।।  </div>
				<div class="verse">ತಸ್ಮಾದಸದಿದಂ ಗೀತಂ ಭಿನ್ನಾಭಿನ್ನತ್ವಸಿದ್ಧಯೇ ।। <br />ಶ್ರುತಿನ್ಯಾಯವಿರುದ್ಧತ್ವಾತ್ಪ್ರಕೃತಂ ತ್ವಧುನೋಚ್ಯತೇ ।।  ೧೦೯ ।।  </div>
				<div class="verse">ಓಂ ಖಂ ಬ್ರಹ್ಮೇತಿ ಮನ್ತ್ರೋಽಯಂ ಶ್ರುತ್ಯೇಹ ಧ್ಯಾನಕರ್ಮಣಿ ।। <br />ನಿಯುಜ್ಯತೇ ಫಲಪ್ರಾಪ್ತೌ ಯಥಾ ತದಭಿಧೀಯತೇ ।।  ೧೧೦ ।।  </div>
				<div class="verse">ಪರಸ್ಯ ಬ್ರಹ್ಮಣಃ ಸಾಕ್ಷಾದ್ಯಾಥಾತ್ಮ್ಯಾಧಿಗಮೋ ಯಥಾ ।।  <br />ಪೂರ್ವೈಶ್ಚತುರ್ಭಿರಧ್ಯಾಯೈಸ್ತಥಾ ಶ್ರುತ್ಯೋದಿತೋಽಞ್ಜಸಾ ।।  ೧೧೧ ।।  </div>
				<div class="verse">ಅಸ್ಯೈವ ಪ್ರತಿಪತ್ತ್ಯರ್ಥಮುಪಾಸನಮಥೋಕ್ತತೇ ।।  <br />ಓಂ ಖಂ ಬ್ರಹ್ಮೇತಿ ವಚಸಾ ಪುಂಸಾಂ ಶ್ರೇಯೋಭಿವಾಞ್ಛತಾಮ್ ।।  ೧೧೨ ।।  </div>
				<div class="verse">ಬ್ರಹ್ಮೇತೀಹ ವಿಶೇಷ್ಯಾರ್ಥಃ ಖಮಿತ್ಯಪಿ ವಿಶೇಷಣಮ್ ।। <br />ಸಾಮಾನಾಧಿಕರಣ್ಯೋಕ್ತೇಸ್ತದುವೃತ್ತಿಃ ಕೃಷ್ಣಸರ್ಪವತ್  ।।  ೧೧೩ ।।  </div>
				<div class="verse">ಪ್ರವೃತ್ತಿರ್ಬ್ರಹ್ಮಶಬ್ದಸ್ಯ ಬೃಹದ್ವಸ್ತ್ವೇಕಗೋಚರಾ ।। <br />ಖೇನ ತದ್ವಿಶಿನಷ್ಟ್ಯತ್ರ ಸಾಮಾನ್ಯಾಂಶೈಕಪಾತಿನಾ ।।  ೧೧೪ ।।  </div>
				<div class="verse">ಅನಾಕಾಶಸ್ವಭಾವೇಭ್ಯಃ ಖೇನ ಬ್ರಹ್ಮ ನಿವರ್ತ್ಯತೇ ।। <br />ತಥಾಽಬ್ರಹ್ಮಸ್ವಭಾವೇಭ್ಯಃ ಸಾಮರ್ಥ್ಯಾದ್ಬ್ರಹ್ಮಣಾ ಚ ಖಮ್ ।।  ೧೧೫ ।।  </div>
				<div class="verse">ಸಾಮಾನ್ಯಮಾತ್ರವಾಚಿತ್ವಾತ್ಖಶಬ್ದಸ್ಯ ವಿಶೇಷಣಮ್ ।। <br />ಪುರಾಣಮಿತಿ ನಿರ್ವಕ್ತಿ ಕಾರಣಪ್ರತಿಪತ್ತಯೇ ।।  ೧೧೬ ।।  </div>
				<div class="verse">ಯತ್ತದ್ಬ್ರಹ್ಮ ಖಮಿತ್ಯುಕ್ತಂ ತದೋಂಶಬ್ದಾಭಿಧಾನಕಮ್ ।। <br />ಚಿನ್ತಯೇತ್ಸತತಂ ಧೀಮಾನೋಮಾಲಮ್ಬನಮೇವ ವಾ ।।  ೧೧೭ ।।  </div>
				<div class="verse">ಏತದಾಲಮ್ಬನಂ ಶ್ರೇಷ್ಠಮಿತಿ ಚ ಶ್ರುತಿಶಾಸನಮ್ ।। <br />ಏತೇನೈವಾಕ್ಷರೇಣೇತಿ ಹ್ಯಥರ್ವಾಣೋಽಪ್ಯಧೀಯತೇ ।।  ೧೧೮ ।।  </div>
				<div class="verse">ಅತೀನ್ದ್ರಿತ್ಸ್ವಾತ್ತಸ್ಯಾಪಿ ಕಥಂ ಸ್ಯಾತ್ತದುಪಾಸನಮ್  ।। <br />ವಾಯುರಂ ಖಮಿತಿ ಪ್ರಾಹ ತದಾಲಮ್ಬನಸಿದ್ಧಯೇ ।।  ೧೧೯ ।।  </div>
				<div class="verse">ಖಂ ಪುರಾಣಂ ನ ವಿಜ್ಞೇಯಂ ಮನ್ತ್ರೇಽಸ್ಮಿನ್ನಿತಿ ಮನ್ಯತೇ ।। <br />ಕೌರವ್ಯಾಯಣಿಜೋ ಧೀಮಾನ್ವಾಯುರೇತಿಪ್ರಸಿದ್ಧಿತಃ ।।  ೧೨೦ ।।  </div>
				<div class="verse">ರೂಢ್ಯಾ ವೃತ್ತಿಃ ಖಶಬ್ದಸ್ಯ ವಾಯುರೇ ವ್ಯೋಮ್ನಿ ಲಕ್ಷ್ಯತೇ ।। <br />ಬಹುಶಶ್ಚ ಪ್ರಯೋಗೋಽತೋ ವಾಯುರಂ ಖಂ ಪ್ರತೀಯತಾಮ್ ।।  ೧೨೧ ।।  </div>
				<div class="verse">ಪುರಾಣಂ ಯದಿ ತದ್ವ್ಯೋಮ ಯದಿ ವಾ ವಾಯುರಂ ಭವೇತ್ ।।  <br />ಧ್ಯೇಯಂ ತದೋಮಿತಿ ಸದಾ ಪಕ್ಷಯೋರುಭಯೋರಪಿ ।।  ೧೨೨ ।।  </div>
				<div class="verse">ಆಲಮ್ಬನತರ್ಯೋಕಾರ ಉಪಾಸ್ತಿವಿಷಯೋ ಭವೇತ್ ।।  <br />ಚತುರ್ಭುಜಾಙ್ಕಿತಂ ದಾರು ವಿಷ್ಣೋರಿವ ನಿಗಚ್ಛತಿ ।।  ೧೨೩ ।।  </div>
				<div class="verse">ನೇದೀಯೋ ಬ್ರಹ್ಮಣಃ ಸ್ಥಾನಮೋಮಿತೀದಂ ಪ್ರತೀಯತಾಮ್ ।।  <br />ಶಾಲಗ್ರಾಮೋ ಹರೇರ್ಯದ್ವತ್ಸರ್ವಾನರ್ಥಾಪಹಾರಿಣಃ ।।  ೧೨೪ ।।  </div>
				<div class="verse">ಯದ್ವಾಽಭಿಧಾನಮೋಂ ವಿದ್ಯಾತ್ತಸ್ಯೈವ ಪರಮಾತ್ಮನಃ ।। <br />ತಸ್ಮಿನ್ನಿವಿಷ್ಟಚಿತ್ತಸ್ಯ ತದ್ಬ್ರಹ್ಮಾಽಽಶು ಪ್ರಸೀದತಿ ।।  ೧೨೫ ।।  </div>
				<div class="verse">ಓಂಕಾರೋ ವೇದ ಏವೇತಿ ಬ್ರಾಹ್ಮಣಾಸ್ತು ಪ್ರಚಕ್ಷತೇ ।। <br />ವೇದೈನೇನ ಯತೋ ವೇದ್ಯಂ ಬ್ರಹ್ಮ ವೇದಸ್ತತೋ ಮತಃ ।।  ೧೨೬ ।।  </div>
				<div class="verse">ಅಭಿಧಾನತಯೈವೈನಮೋಂಕಾರಂ ವಿದುರಞ್ಜಸಾ ।। <br />ಬ್ರಾಹ್ಮಣಾಸ್ತದಭಿಧ್ಯಾನಾದ್ವಿದನ್ತಿ ಬ್ರಹ್ಮ ನಿರ್ಭಯಮ್ ।।  ೧೨೭ ।।  </div>
				<div class="verse">ವೇದೋಽಯಮಿತಿ ಚೋಕ್ತಿಃ ಸ್ಯಾದ್ಯಥೋಕ್ತೋಪಾಸನಂ ಪ್ರತಿ ।। <br />ಸ್ತುತಿತ್ವಾದರ್ಥವಾದೋಽಯಂ ನಾತೋಽನ್ಯೋಽರ್ಥೋಽವಸೀಯತೇ ।।  ೧೨೮ ।।  </div>
				<div class="verse">ಉದ್ಗೀಥಾದಿಪ್ರಭೇದೇನ ಯಂ ವಾ ಸಂವಿದ್ರತೇ ದ್ವಿಜಾಃ ।। <br />ವೇದೋಽಸಾವಿತಿ ವಿಜ್ಞೇಯಸ್ತ್ರಯ್ಯಾಸ್ತತ್ರ ಸಮಾಪ್ತಿತಃ ।।  ೧೨೯ ।।  </div>
				<div class="verse">ತಸ್ಮಿನ್ಪ್ರಯುಜ್ಯಮಾನೇಽತಃ ಸರ್ವೋ ವೇದಃ ಸಸಂಗ್ರಹಃ  ।।  <br /> ಪ್ರಯುಕ್ತಃ ಸ್ಯಾದತೋ ವೇದ ಓಂಕಾರ ಇತಿ ಗಮ್ಯತಾಮ್ ।।  ೧೩೦ ।।  </div>
				<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ಪ್ರಥಮಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S02">
			<div class="sname"> ।।  ದ್ವಿತೀಯಂ ಬ್ರಹ್ಮಾಣಮ್ ।। </div>
				<div class="verse">ಉಕ್ತಮಾಭ್ಯನ್ತರಂ ತಾವದ್ಬ್ರಹ್ಮೋಪಾಸನಸಾಧನಮ್ ।। <br />ಓಂಕಾರೋಽಥ ದಮಾದೀನಾಂ ಸಾಧನತ್ವಂ ವಿಧೀಯತೇ ।।  ೧ ।।  </div>
				<div class="verse">ದಾನ್ತೋ ದಾತಾ ದಯಾಲುಶ್ಚ ಸಬಾಹ್ಯಾಭ್ಯನ್ತರಃ ಶುಚಿಃ ।। <br />ಏವಂವಿಧೋಽಧಿಕಾರೀ ಸ್ಯಾತ್ಸರ್ವಾಸೂಪಾಸ್ತಿಭೂಮಿಷು ।।  ೨ ।। </div>
				<div class="verse">ದಮಾದಿವಿಧಿಶೇಷೋಽಯಮರ್ಥವಾದೋಽಭ್ಯುಪೇಯತಾಮ್ ।।  <br /> ತ್ರಯಾ ಇತ್ಯಾದಿಕೋ ಗ್ರನ್ಥಃ ಸ್ಪಷ್ಟಾರ್ಥೋಽತೋ ನ ಯತ್ಯತೇ ।।  ೩ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ದ್ವಿತೀಯಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S03">
			<div class="sname"> ।।  ತೃತೀಯಂ ಬ್ರಾಹ್ಮಣಮ್   ।। </div>
				<div class="verse">ಬ್ರಹ್ಮಾನುಪಾಧಿ ಪೂರ್ವತ್ರ ವ್ಯಾಖ್ಯಾತಂ ಯತ್ನತೋಽಧುನಾ ।। <br />ಸೋಪಾಧಿಕಸ್ಯ ತಸ್ಯೈವ ಹ್ಯುಪಾಸ್ತಿರ್ವಕ್ಷ್ಯತೇ ಸ್ಫುಟಾ ।।  ೧ ।।  </div>
				<div class="verse">ಶ್ರುತಃ ಪ್ರಜಾಪತಿಃ ಪೂರ್ವಂ ಕೋಽಸಾವಿತಿ ನ ಗಮ್ಯತೇ ।। <br />ಸಾಮಾನ್ಯೋಕ್ತೇರ್ವಿಶೇಷಾರ್ಥಮೇಪ ಇತ್ಯಾದಿ ಭಣ್ಯತೇ ।।  ೨ ।।  </div>
				<div class="verse">ಹೃದ್ನಿರಾ ಮಾಂಸಪೇಶ್ಯುಕ್ತಾ ತಾತ್ಸ್ಥ್ಯಾದ್ ಬುದ್ಧಿಸ್ತು ಲಕ್ಷ್ಯತೇ ।। <br />ಹೃದಿ ನಾಮಾದಿಸಂಹಾರಂ ಯತ್ರ ಶಾಕಲ್ಯ ಊಚಿವಾನ್ ।।  ೩ ।।  </div>
				<div class="verse">ಸರ್ವಭೂತಸಮುತ್ಪತ್ತೇಸ್ತಥಾ ಸರ್ವೇಶ್ವರತ್ವತಃ ।। <br />ಪ್ರಜಾಪತಿರಿತಿ ಜ್ಞೇಯಂ ಹೃದಯಂ ತೇನ ಹೇತುನಾ ।।  ೪ ।।  </div>
				<div class="verse">ಸರ್ವಜ್ಞೇಯಸ್ಯ ತದ್ಬ್ಯಾಪ್ತೇರ್ಬ್ರಹ್ಮಾಪಿ ಹೃದಯಂ ಭವೇತ್ ।। <br />ಯತ ಏವಮತೋ ಯತ್ನಾದುಪಾಸ್ಯಂ ಹೃದಯಂ ಸದಾ ।।  <br /> ಹೃದಯಾಖ್ಯಾಕ್ಷರಾಣಾಂ ಚ ಶ್ರುತ್ಯೋಪಾಸನಮುಚ್ಯತೇ ।।  ೫ ।। </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ತೃತೀಯಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S04">
			<div class="sname"> ।।  ಚತುರ್ಥಂ ಬ್ರಾಹ್ಮಣಮ್   ।। </div>
				<div class="verse">ತಸ್ಯೈವ ಹೃದಯಾಖ್ಯಸ್ಯ ಬ್ರಹ್ಮಣೋಽನ್ಯದುಪಾಸನಮ್ ।। <br />ಸತ್ಯೋಪಾಧಿವಿಶಿಷ್ಟಸ್ಯ ತದ್ವೈ ತದಿತಿ ಭಣ್ಯತೇ ।।  ೧ ।।  </div>
				<div class="verse">ತಚ್ಛಬ್ದೇನ ಪರಾಮರ್ಶೋ ವೈಶಬ್ದಃ ಸ್ಮರಣಾಯ ಚ ।। <br />ಪ್ರಕಾರಾನ್ತರನಿರ್ದೇಶೇ ತದಾಸೇತಿ ಚ ತದ್ವಚಃ ।।  ೨ ।।  </div>
				<div class="verse">ಸತ್ಯಮೇವ ತದಾಸೇತಿ ಯದುಕ್ತಂ ಹೃದಯಾತ್ಮನಾ ।। <br />ಮೂರ್ತಾಮೂರ್ತಾತ್ಮಕಂ ಸತ್ಯಂ ಬ್ರಹ್ಮ ಪೂರ್ವಂ ಪ್ರಪಞ್ಚಿತಮ್ ।।  ೩ ।।  </div>
				<div class="verse">ಮಹತ್ತತ್ಪರಿಮಾಣೇನ ಯಕ್ಷಂ ಪೂಜ್ಯತಮತ್ವತಃ ।। <br />ಅಗ್ರಜಃ ಪ್ರಥಮೋದ್ಭೂತೇಸ್ತದನ್ಯತ್ಕಾರ್ಯಜನ್ಮನಃ ।।  ೪ ।।  </div>
				<div class="verse">ಯಃ ಕಶ್ಚಿದೇತಂ ವ್ಯಾಖ್ಯಾತಂ ವೇದೋಪಾಸ್ತೇ ದಿವಾನಿಶಮ್ ।। <br />ಲೋಕಾಞ್ಜಯತಿ ಸ ಸರ್ವಾಞ್ಶತ್ರುಶ್ಚಾಸ್ಯ ಜಿತೋ ಭವೇತ್ ।।  ೫ ।। </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ಚತುರ್ಥಂ ಬ್ರಾಹ್ಮಣಮ್</div>
		</div>
		<div class="section" type="brahmana" id="BRVK_C05_S05">
			<div class="sname"> ।।  ಪಞ್ಚಮಂ ಬ್ರಾಹ್ಮಣಮ್   ।। </div>
				<div class="verse">ಉಕ್ತಂ ಪ್ರಥಮಜಂ ಸತ್ಯಂ ಕಥಂ ತದಿತಿ ಭಣ್ಯತೇ ।। <br />ಆಪ ಏವೇದಮಿತ್ಯುಕತ್ಯಾ ಯಥೋಕ್ತಾರ್ಥಸ್ತವಾಯ ತು ।।  ೧ ।।  </div>
				<div class="verse">ಪಯಃಸೋಮಾದಿಕಾ ಆಪೋ ಹ್ಯಗ್ನಿಹೋತ್ರಾದಿಕರ್ಮಸು ।। <br />ಸರ್ವಾಹುತಿಷು ಸಂಸೃಷ್ಟಾ ಬಾಹುಲ್ಯಾದಪ್ಪರಿಗ್ರಹಃ ।।  ೨ ।।  </div>
				<div class="verse">ಸತ್ಸ್ವಪ್ಯನ್ಯೇಷು ಭೂತೇಷು ಭೂಯಸ್ತ್ವಾದಾಯ ಏವ ತು ।। <br />ಪ್ರಾಧಾನ್ಯಾಚ್ಚೈವ ಗೃಹ್ಯನ್ತೇ ನ ತ್ವನ್ಯದ್ವಿನಿವಾರ್ಯತೇ ।।  ೩ ।।  </div>
				<div class="verse">ಪ್ರಕ್ಷೇಪೋತ್ತರಕಾಲಂ ತಾಃ ಸರ್ವಮಾನಾತಿವರ್ತಿನಾ ।। <br />ತಸ್ಥುಃ ಸೂಕ್ಷ್ಮೇಣ ರೂಪೇಣ ಕ್ರಿಯಾಮಾಶ್ರಿತ್ಯ ಸರ್ವತಃ ।।  ೪ ।।  </div>
				<div class="verse">ಯಾವತ್ಕಿಂಚಿಜ್ಜಗತ್ಯಸ್ಮಿನ್ನಾಹುತ್ಯೇಹ ವ್ಯಪೇಕ್ಷ್ಯತೇ ।। <br />ಅನ್ತರ್ಭೂತಂ ತದಪ್ಸ್ವಿತಿ ಹ್ಯಾಪ ಏವೇದಮಿತ್ಯತಃ ।।  ೫ ।।  </div>
				<div class="verse">ಅಗ್ರೇ ಪ್ರಥಮತಃ ಸೃಷ್ಟೇರಗ್ರಜಸ್ಯ ಪ್ರಜಾಪತೇಃ ।। <br />ಸತ್ಯಂ ಬ್ರಹ್ಮಾಸೃಜನ್ನಾಪಃ ಕಾರಣತ್ವಾದಪಾಂ ತತಃ ।।  ೬ ।।  </div>
				<div class="verse">ತದಿದಂ ಹಿರಣ್ಯಗರ್ಭಸ್ಯ ವ್ಯಕ್ತೀಭಾವೋ ಮಹೇಶ್ವರಾತ್ ।। <br />ಆದಿತ್ಯಸ್ಯೇಹ ವಾಕ್ಯೇನ ವರ್ಣ್ಯತೇಽಗ್ರಜಸಿದ್ಧಯೇ ।।  ೭ ।।  </div>
				<div class="verse">ಭೂತಾದಿವ್ಯಕ್ತಿತೋ ವ್ಯಕ್ತಿಗ್ರಜಸ್ಯಾಪಿ ನಾನ್ಯಥಾ ।। <br />ತಾಃ ಸತ್ಯಮಿತಿ ತೇನಾಽಽಹ ಸತ್ಯಂ ಬ್ರಹ್ಮಾತಿವಿಸ್ತೃತೇಃ ।।  ೮ ।।  </div>
				<div class="verse">ಸೂರ್ಯಾದಿಕಾರಣಂ ದೇವಂ ಬ್ರಹ್ಮಾಽಸ್ರಾಕ್ಷೀಜ್ಜಗದ್ರುರುಮ್ ।। <br />ದೇವಾನ್ವಿರಾಡಪಿ ಬ್ರಹ್ಮಾ ಸಸರ್ಜೇತ್ಯನುಷಜ್ಯತೇ ।।  ೯ ।।  </div>
				<div class="verse">ಏವಂ ಸತ್ಯಾದ್ಯತೋ ಜಾತಂ ಕ್ರಮೇಣ ಬ್ರಹ್ಮಣೋ ಜಗತ್ ।। <br />ಮಹತ್ಸತ್ಯಮತೋ ಬ್ರಹ್ಮ ಯಕ್ಷತ್ವಂ ತೂಪವರ್ಣ್ಯತೇ ।।  ೧೦ ।।  </div>
				<div class="verse">ಅತೀತ್ಯ ಪಿತರಂ ದೇವಾಃ ಪಿತಾಮಹಮುಪಾಸತೇ ।। <br />ಯತೋಽತೋ ಬ್ರಹ್ಮ ಯಕ್ಷಂ ಚ ಸತ್ಯಂ ಪ್ರಥಮಜಂ ವಿದುಃ ।।  ೧೧ ।।  </div>
				<div class="verse">ತಸ್ಯಾಪಿ ಬ್ರಹ್ಮಣೋ ನಾಮ ತ್ರ್ಯಕ್ಷರಂ ಸತ್ಯಮುಚ್ಯತೇ ।। <br />ಪ್ರಥಮೋತ್ತಮೇ ತ್ವಮೃತಮಕ್ಷರೇ ಸಸ್ವರತ್ವತಃ ।।  ೧೨ ।।  </div>
				<div class="verse">ನಿರಚ್ಕಂ ಮಧ್ಯತೋ ಮೃತ್ಯುರ್ನಿರ್ಜೀವಂ ದೇಹವತ್ಸ್ಥಿತಮ್ ।। <br />ಭೂಯೋಽಮೃತೇನ ತದ್ಗ್ರಸ್ತಂ ಮೃತಂ ಚಾಪಿ ಸ್ವತೋ ಯತಃ ।।  ೧೩ ।।  </div>
				<div class="verse">ಇತ್ಯೇವಂ ಪರ್ಯುಪಾಸೀನೋ ನಾಮಾಭಿಜ್ಞೋ ನರಃ ಸದಾ ।। <br />ಸತ್ಯಭೂಯಂ ಭವೇದೇವ ನೈನಮಿತ್ಯಾದಿಯುಕ್ತಿಗೀಃ ।।  ೧೪ ।।  </div>
			<div class="authorline">ಇತಿ ಶ್ರೀಬುಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ಪಞ್ಚಮಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S06">
			<div class="sname"> ।।  ಷಷ್ಠಂ ಬ್ರಾಹ್ಮಣಮ್   ।। </div>
				<div class="verse">ಸಂಸ್ಥಾನವದಥೇದಾನೀಮಧ್ಯಾತ್ಮೇ ಚಾಧಿದೈವತೇ ।। <br />ರೂಪಂ ಪ್ರಕಲ್ಪ್ಯ ಸತ್ಯಸ್ಯ ಭಣ್ಯತೇ  ತದುಪಾಸನಮ್ ।।  ೧ ।।  </div>
				<div class="verse">ಅಕ್ಷ್ಯಾದಿತ್ಯಾಖ್ಯನೀಡಸ್ಥೌ ಸ್ಥಾನಮಾತ್ರಪ್ರಭೇದತಃ ।। <br />ಭಿನ್ನಾವಿವ ಸಮೀಕ್ಷ್ಯೇತೇ ದೇವತೈಕೈವ ಸಾ ಸತೀ ।।  ೨ ।।  </div>
				<div class="verse">ಉಪಕಾರ್ಯೋಪಕಾರಿತ್ವಸಂಬನ್ಧೇನೇತರೇತರಮ್ ।। <br />ಪ್ರತಿಷ್ಠಿತೌ ತಾವಧ್ಯಾತ್ಮೇ ಚಕ್ಷುಷ್ಯಾದಿತ್ಯ ಏವ ಚ ।।  ೩ ।।  </div>
				<div class="verse">ಪ್ರತಿಷ್ಠಿತೌ ತಾವನ್ಯೋನ್ಯಂ ಕಥಮಿತ್ಯುಚ್ಯತೇ ಯಥಾ ।।  <br />ಅಕ್ಷ್ಣಿ ರಶ್ಮಿಭಿರಾದಿತ್ಯಃ ಪ್ರಾಣೈಸ್ತಸ್ಮಿಂಶ್ಚ ಚಾಕ್ಷುಷಃ ।।  ೪ ।।  </div>
				<div class="verse">ಅರಿಷ್ಟದರ್ಶನಂ ಚಾತ್ರ ಪ್ರಾಸಙ್ಗಿಕಮಥೋಚ್ಯತೇ ।। <br />ಜ್ಞಾತಾರಿಷ್ಟಃ ಕಥಂ ನಾಮ ಕುರ್ಯಾದಾತ್ಮಹಿತಂ ಪುಮಾನ್ ।।  ೫ ।।  </div>
				<div class="verse">ಉತ್ಕ್ರಮಿಷ್ಯನ್ಯದಾ ಭೋಕ್ತಾ ಭವತೀಹಾಽಽಯುಷಃ ಕ್ಷಯೇ ।। <br />ಚನ್ದ್ರಮಣ್ಡಲವಚ್ಛುದ್ಧಂ ವೀಕ್ಷತೇ ರವಿಮಣ್ಡಲಮ್ ।।  ೬ ।।  </div>
				<div class="verse">ರಶ್ಮಯೋ ನ ಸಮಾಯಾನ್ತಿ ವಿಜ್ಞಾನಪುರುಷಂ ಪ್ರತಿ ।। <br />ಭೋಗೇನ ಪ್ರಕ್ಷಯಾದ್ಭೋಕ್ತುಸ್ಯದ್ವಶೀಕಾರಿಕರ್ಮಣಃ ।।  ೭ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ಷಷ್ಠಂ ಬ್ರಾಹ್ಮಣಮ್</div>
		</div>
		<div class="section" type="brahmana" id="BRVK_C05_S07">
			<div class="sname"> ।।  ಸಪ್ತಮಂ ಬ್ರಾಹ್ಮಣಮ್  ।। </div>
				<div class="verse">ಶರೀರಂ ವ್ಯಾಹೃತಿಮಯಂ ಕಲ್ಪ್ಯತೇಽಕ್ಷಿರವಿಸ್ಥಯೋಃ ।। <br />ತಸ್ಯೈವ ಸತ್ಯನಾಮ್ನೋಽಥ ತದುಪಾಸಾಪ್ರಸಿದ್ಧಯೇ ।।  ೧ ।।  </div>
				<div class="verse">ತಸ್ಯೈವ ನಾಮೋಪನಿದ್ಬ್ರಹ್ಮಣೋ ಭಣ್ಯತೇ ದ್ವಯೋಃ ।। <br />ಸ್ಥಿತಸ್ಯ ರಥಾನಯೋಃ ಸಾಕ್ಷಾದ್ಯದ್ಗ್ರಹಾತ್ತತ್ಪ್ರಸೀದತಿ ।।  ೨ ।।  </div>
				<ಪ್>ಹನ್ತೇರ್ವೇದಂ ಜಹಾತೇರ್ವಾಽಹರಿತ್ಯೇತದಿಹೇಷ್ಯತೇ ।। <br />ಪಾಪ್ಮಾನಂ ಹನ್ತಿ ತೇನಾತೋ ಜಹಾತಿ ಚ ನ ಸಂಶಯಃ ।।  ೩ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ಸಪ್ತಮಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S08">
			<div class="sname"> ।।  ಅಷ್ಟಮಂ ಬ್ರಾಹ್ಮಣಮ್  ।। </div>
				<div class="verse">ಮನೋಮಯೋಽಯಮಿತಿ ಚ ತಸ್ಯೈವ ಬ್ರಹ್ಮಣೋಽಪರಮ್ ।। <br />ಸ್ವಾನ್ತೋಪಾಧಿವಿಶಿಷ್ಟಸ್ಯ ಹ್ಯುಪಾಸನಮಥೋಚ್ಯತೇ ।।  ೧ ।।  </div>
				<div class="verse">ಮನೋಭಿಮಾನತೋಽಜ್ಞಾನಾತ್ಪುರುಷೋಽಯಂ ಮನೋಮಯಃ ।। <br />ಯದಿ ವಾ ಮನಸಿ ವ್ಯಕ್ತೇರ್ಮನಸಾ ವೋಪಲಭ್ಯತೇ ।।  ೨ ।।  </div>
				<div class="verse">ಭಾಃ ಪ್ರಕಾಶೋಽಮಲಂ ಜ್ಯೋತಿಃ ಸಾ ಸತ್ಥಮವಿನಾಶತಃ ।।  <br />ತಸ್ಮಿನ್ನಿತ್ಯಾದಿವಚನಂ ಪೂರ್ವೋಕ್ತಸ್ಥಾನಸಿದ್ಧಯೇ ।।  ೩ ।।  </div>
				<div class="verse">ಬುದ್ಧ್ಯುಪಾಧಿವ್ಯವಚ್ಛೇದಾದ್ವ್ರೀಹ್ಯಾದಿಪರಿಮಾಣತಾ ।। <br />ಸ್ವತೋಽನನ್ತತ್ವತೋ ಮಾನಾತ್ಸರ್ವೇಶಾನಾದಿರೂಪತಾ ।।  ೪ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯಸ್ಯಾಷ್ಟಮಂ  ಬ್ರಾಹ್ಮಣಮ್</div>
		</div>
		<div class="section" type="brahmana" id="BRVK_C05_S09">
			<div class="sname"> ।।  ನವಮಂ ಬ್ರಾಹ್ಮಣಮ್  ।। </div>
				<div class="verse">ವದ್ಯುದ್ದೇಹಸ್ಯ ತಸ್ಯೈವ ಬ್ರಹ್ಮಣೋಽನ್ಯದುಪಾಸನಮ್ ।। <br />ಅಶೇಷಪಾಪ್ಮವಿಧ್ವಸ್ತ್ಯೈ ಶ್ರೂತ್ಯಾಽಥ ಪ್ರತಿಪಾದ್ಯತೇ ।।  ೧ ।।  </div>
				<div class="verse">ವಿದ್ಯುದ್ಬ್ರಹ್ಮೇತಿ ಯುಕ್ತಂ ತದ್ವಿದ್ಯುದ್ಧಿ ಸ್ಯಾದ್ವಿದಾನತಃ ।। <br />ದ್ಯತೇರೇತದ್ಯತೋ ರೂಪಮವಖಣ್ಡನಕರ್ಮಣಃ ।।  ೨ ।।  </div>
				<div class="verse">ತಮೋಽನ್ಧಕಾರಮಖಿಲಮವಖಣ್ಡಯತಿ ಕ್ಷಣಾತ್ ।।  <br />ವಿದ್ಯುದ್ಯಥಾ ತಥಾಽಸ್ಮತ್ತಃ ಪಾಪ್ಮಾನಂ ತದುಪಾಸಿತುಃ ।।  ೩ ।। </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ನವಮಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S010">
			<div class="sname"> ।।  ದಶಮಂ  ಬ್ರಹ್ಮಣಮ್  ।। </div>
				<div class="verse">ತಸ್ಯೈವ ಬ್ರಹ್ಮಣೋಽಥಾನ್ಯದುಪಾಸನಮಿಹೋಚ್ಯತೇ ।। <br />ವಾಗ್ಧೇನೂಪಾಧಿಯೋಗೇನ ಫಲಾಯ ಮಹತೇಽಧುನಾ ।।  ೧ ।।  </div>
				<div class="verse">ವಾಗಿತ್ಯತ್ರ ತ್ರಯೀ ಗ್ರಾಹ್ಯಾ ನ ಸ್ಥಾನಕರಣಾದಯಃ ।। <br />ಸ್ವಾಹಾಕಾರಾದಿ ನಾನ್ಯತ್ರ ತ್ರಯ್ಯಾಃ ಸಂಭಾವ್ಯತೇ ಕ್ಚಚಿತ್ ।।  ೨ ।।  </div>
				<div class="verse">ತ್ರಯೀಯಂ ಧಯತೇ ಸರ್ವಂ ಸ್ವಾಹಾಕಾರಾದಿಭಿಃ ಸ್ತನೈಃ ।। <br />ಧೇನುಮಿತ್ಯೇವ ತಾಂ ತೇನ ಸದೋಪಾಸೀತ ಭಾರತೀಮ್ ।।  ೩ ।।  </div>
				<div class="verse">ಕೇಭ್ಯಃ ಕ್ಷರತಿ ಸಾ ಧೇನುರಿತ್ಯೇತದಧುನೋಚ್ಯತೇ ।। <br />ತಸ್ಯೈ ದ್ವೌ ಸ್ತನಾವಿತ್ಯುಕ್ತ್ಯಾ ಕಥ್ಯನ್ತೇ ಚ ಸ್ತನಾಸ್ತಥಾ ।।  ೪ ।। </div>
				<div class="verse">ಋಷಭೋಽಸ್ಯಾಸ್ತಥಾ ಜ್ಞೇಯಃ ಪ್ರಾಣಸ್ತಸ್ಮಾತ್ಪ್ರಸೂಯತೇ ।। <br />ಅಪ್ರಾಣಸ್ಯ ನ ವಾಗಸ್ತಿ ವಾಗಪ್ಯುಚ್ಚಾರ್ಯತೇ ಬಲಾತ್ ।।  ೫ ।।  </div>
				<div class="verse">ವಾಕ್ಪ್ರಸ್ರವಣಹೇತುತ್ವಾದ್ಧೇನ್ವಾ ವತ್ಸೋ ಮನೋ ಭವೇತ್ ।। <br />ಯದ್ಯದ್ಧ್ಯಾಯತಿ ಮನಸಾ ತತ್ತದ್ವಾಚಾ ಪ್ರಭಾಷತೇ ।।  ೬ ।।  </div>
				<div class="verse">ಯಥೋಕ್ತೋಪಾಸನಫಮುಕ್ತಬ್ರಹ್ಮಾತ್ಮರೂಪತಾ ।। <br />ತಂ ಯಥಾ ಯಥಾ ಇತ್ಯುಕ್ತೇರನಿರ್ದೇಶೇಽಪಿ ಗಮ್ಯತೇ ।।  ೭ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ದಶಮಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S011">
			<div class="sname"> ।।  ಏಕಾದಶಂ ಬ್ರಾಹ್ಮಣಮ್  ।। </div>
				<div class="verse">ಉಪಾಸ್ತ್ಯನ್ತರಮಸ್ಯೈವ ಕೌಕ್ಷೇಯಾಗ್ನೇರ್ವಪುರ್ಭೃತಃ ।। <br />ಅಯಮಗ್ನಿರಿತಿ ಶ್ರುತ್ಯಾ ಯತ್ನೇನಾಥ ವಿಧೀಯತೇ ।।  ೧ ।।  </div>
				<div class="verse">ವೈಶ್ವಾನರಗ್ನಿರಾಽಸ್ಯಾಗ್ನೇಃ ಸಾಮಾನ್ಯೇನಾಭಿಧಾನತಃ ।। <br />ಯೋಽಯಮನ್ತರಿತೀತ್ಯುಕ್ತ್ಯಾ ತದ್ವಿಶೇಷಣಮುಚ್ಯತೇ ।।  ೨ ।।  </div>
				<div class="verse">ತಸ್ಯಾಗ್ನೇರೇಷ ಘೋಷಃ ಸ್ಯಾತ್ಕರ್ಣೌ ಪ್ರೋರ್ಣೂಯ ಯಚ್ಛ್ರುತಿಃ ।। <br />ಉಪಾಸ್ಯಾರ್ಥಸ್ಯ ಸಾಕ್ಷಾತ್ತ್ವಂ ಘೋಷರೂಪೇಣ ವರ್ಣ್ಯತೇ ।।  ೩ ।।  </div>
				<div class="verse">ಅರಿಷ್ಟದರ್ಶನಂ ಚಾತ್ರ ಪ್ರಾಸಙ್ಗಿಕಮಥೋಚ್ಯತೇ ।। <br />ನೈನಂ ಘೋಷಂ ಶೃಣೋತೀತಿ ಪ್ರತ್ಯಾಸನ್ನಮೃತಿರ್ನರಃ ।।  ೪ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯೈಕಾದಶಂ ಬ್ರಾಹ್ಮಣಮ್</div>
		</div>
		<div class="section" type="brahmana" id="BRVK_C05_S012">
			<div class="sname"> ।।  ದ್ವಾದಶಂ ಬ್ರಾಹ್ಮಣಮ್   ।। </div>
				<div class="verse">ಗತಿಃ ಫಲಂ ಚ ವಕ್ತವ್ಯಂ ಪೂರ್ವತ್ರ ತದನುಕ್ತಿತಃ ।। <br />ಉಪಾಸನಾನಾಂ ಸರ್ವೇಷಾಮಿತ್ಯರ್ಥಃ ಪರ ಆಗಮಃ ।।  ೧ ।।  </div>
				<div class="verse">ಉತ್ಕ್ರಾಮತಿ ಯದಾ ವಿದ್ವಾಞ್ಶರೀರಾದಾಯುಷಃ ಕ್ಷಯಾತ್ ।। <br />ಆಶ್ವೇವ ವಾಯು ದುರ್ಭೇದ್ಯಂ ಸ ಆಗಚ್ಛತಿ ವೇಗವಾನ್ ।।  ೨ ।। </div>
				<div class="verse">ಪ್ರಾಪ್ತಾಯ ಲೋಕಭೋಗಾರ್ಥಂ ವಾಯುಸ್ತಸ್ಮೈ ವಿಗಚ್ಛತಿ ।। <br />ಕಿಯಚ್ಛಿದ್ರಂ ಮರುದ್ದದ್ಯಾದ್ರಥಚಕ್ರಖಮಾನಿಗೀಃ ।।  ೩ ।।  </div>
				<div class="verse">ದ್ವಿಕಾಷ್ಠಸಂತತಾಘಾತಮಾಡಮ್ಬರಮಿಹೋಚ್ಯತೇ ।। <br />ಭೇರೀಂ ಚ ದುನ್ದುಭಿಂ ವಿದ್ಯಾತ್ತೇನೋರ್ಧ್ವಂ ಯಾತ್ಯುಪಾಸಕಃ ।।  ೪ ।।  </div>
				<div class="verse">ಲೋಕಂ ಪ್ರಜಾಪತಿಂ ಬ್ರಹ್ಮ ಪ್ರೈತ್ಯಸೌ ಭಾವನಾಬಲಾತ್ ।। <br />ಅಶೋಕಮಹಿಮಂ ಚೇತಿ ದುಃಖತದ್ಧೇತುವರ್ಜಿತಮ್ ।।  ೫ ।।  </div>
				<div class="verse">ಶಾಶ್ವತೀಶ್ಚ ಸಮಾ ನಿತ್ಯಾ ಅಸ್ಮಿಲ್ಲೋ಼ಕೇ ವಸತ್ಯಸೌ ।।  <br />ಪೂರ್ವತ್ರಾನುಕ್ತಕಾರ್ಯಾಣಾಮುಪಾಸ್ತೀನಾಮಿದಂ ಫಲಮ್ ।।  ೬ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ದ್ವಾದಶಂ ಬ್ರಾಹ್ಮಣಮ್</div>
		</div>
		<div class="section" type="brahmana" id="BRVK_C05_S013">
			<div class="sname"> ।।  ತ್ರಯೋದಶಂ ಬ್ರಾಹ್ಯಣಮ್  ।। </div>
				<div class="verse">ಜ್ವರಾದಿವ್ಯಾಧಿನಾ ತಪ್ತೋ ವ್ಯಾಧಿತಸ್ತಪ್ಯತೇ ತು ಯತ್ ।। <br />ಪರಮಂ ತತ್ತಪಶ್ಚಿನ್ತ್ಯಂ ಪರಮಂ ಲೋಕಮೀಪ್ಸತಾ ।।  ೧ ।। </div>
				<div class="verse">ವ್ಯಾಧಿಗ್ರಹಗ್ರಹಾವಿಷ್ಟೋಽಸಹ್ಯಂ ದುಃಖಂ ಸಮಶ್ನುತೇ ।। <br />ತಪೋಽತಃ ಪರಮಂ ಹಿ ಸ್ಯಾತ್ತಚ್ಚಿಕಿತ್ಸಾಮಕುರ್ವತಃ ।।  ೨ ।।  </div>
				<div class="verse">ನಿರ್ಹರನ್ತ್ಯೃತ್ವಿಜೋಽರಣ್ಯಮನ್ಯೇ ವಾ ಮಾಂ ಮೃತಂ ಗೃಹಾತ್ ।। <br />ಪರಮಂ ತದಪಿ ಧ್ಯೇಯಂ ವಾನಪ್ರಸ್ಥ್ಯೇನ ಸಂಮಿತಮ್ ।।  ೩ ।।  </div>
				<div class="verse">ಅಭ್ಯಾದಧತಿ ಯಚ್ಚಾಗ್ನೌ ಪ್ರೇತಂ ಮಾಂ ಜ್ಞಾತಯೋಽಥ ತತ್ ।। <br />ಪರಮಂ ತದಪಿ ಧ್ಯೇಯಮಗ್ನ್ಯಾವೇಶಸಮತ್ವತಃ ।।  ೪ ।।  </div>
				<div class="verse">ಉಚಿತಂ ಯಸ್ಯ ಯದ್ಯತ್ಸ್ಯಾತ್ತತ್ತಲ್ಲೋಕಗಿರೋಚ್ಯತೇ ।। <br />ತಪಸಸ್ತಾಪಸಸ್ಯೈವಮಗ್ನ್ಯಾವೇಶಸ್ಯ ಯತ್ಫಲಮ್ ।।  ೫ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ತ್ರಯೋದಶಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S014">
			<div class="sname"> ।।  ಚತುರ್ದಶಂ ಬ್ರಾಹ್ಮಣಮ್  ।। </div>
				<div class="verse">ಅನ್ನಂ ಬ್ರಹ್ಮೇೇತಿ ನಿರ್ವಕ್ತಿ ಪುರೇವಾನ್ಯದುಪಾಸನಮ್ ।। <br />ಉದಾರಫಲಸಿದ್ಧ್ಯರ್ಥಂ ತಸ್ಯ ನ್ಯಾಯೇನ ನಿರ್ಣಯಃ ।।  ೧ ।।  </div>
				<div class="verse">ಅನ್ನಮೇವ ಪರಂ ಬ್ರಹ್ಮೇತ್ಯೇಕ ಆಹುರ್ವಿಪಶ್ಚಿತಃ ।। <br />ತತ್ತಥಾ ನಾವಗನ್ತವ್ಯಂ ಕ್ಲಿದ್ಯತ್ಯನ್ನಮಸುಂ ವಿನಾ ।।  ೨ ।। </div>
				<div class="verse">ಪ್ರಾಣೋ ಬ್ರಹ್ಮೇತಿ ಚಾಪ್ಯನ್ಯೇ ತಚ್ಚ ಗ್ರಾಹ್ಯಂ ಪುರೇವ ನ ।। <br />ಅನ್ನಾದೃತೇ ಯತಃ ಪ್ರಾಣಃ ಶೋಷಮಾಶು ನಿಗಚ್ಛತಿ ।।  ೩ ।।  </div>
				<div class="verse">ಬ್ರಹ್ಮತ್ವಂ ನಾನಯೋರ್ಯಸ್ಮಾದೇಕೈಕಸ್ಯ ನ ಯುಕ್ತಿಮತ್ ।। <br />ಸಂಭೂಯ ದೇವತೇ ತಸ್ಮಾದ್ಬ್ರಹ್ಮತ್ವಂ ಸಂನಿಗಚ್ಛತಃ ।।  ೪ ।।  </div>
				<div class="verse">ತದೇತತ್ಸಂಪ್ರಧಾರ್ಯಾಽಽಹ ಪ್ರಾತೃದಃ ಪಿತರಂ ಕಿಲ ।। <br />ಕಿಂಸ್ವಿದಿತ್ಯಾದಿ ಸಂಹೃಷ್ಟಸ್ತದ್ದೋಷಸ್ಯಾಸಮೀಕ್ಷಣಾತ್ ।।  ೫ ।।  </div>
				<div class="verse">ಕಿಂಸ್ವಿದೇವಂವಿದೇ ಸಾಧು ಕೃತ್ಸ್ನಸಾಧ್ವಾಪ್ತಿಹೇತುತಃ ।। <br />ಕುರ್ಯಾಮಸಾಧು ವಾ ತಸ್ಮೈ ಸರ್ವಾಸಾಧುನಿರಾಕೃತೋಃ ।।  ೬ ।।  </div>
				<div class="verse">ಪಾಣಿನಾ ಮೈವಮಿತ್ಯುಕ್ತ್ಯಾ ತಂ ಪಿತಾ ಪ್ರತ್ಯಷೇಧಯತ್ ।। <br />ಸಂಭೂಯ ಪರಮತ್ವಂ ಕಃ ಸ್ವತೋಶಕ್ತಿರವಾಪ್ನುಯಾತ್ ।।  ೭ ।।  </div>
				<div class="verse">ಸ್ವತೋಽಶಕ್ತಿಮತೋರ್ಲೋಕೇ ಶಕ್ತಿರ್ಯೋಗೇಽಪಿ ನೇಕ್ಷ್ಯತೇ ।। <br />ಜಾತ್ಯನ್ಧಯೋರ್ನ ಯೋಗೇಽಪಿ ಶಕ್ತೀ ರೂಪವದೀಕ್ಷಣೇ ।।  ೮ ।।  </div>
				<div class="verse">ತಸ್ಮಾಚ್ಛಕ್ತಿಮತೋರೇವ ಗ್ರಾಸಾಂಶಾನಾಂ ಯಥಾ ತಥಾ ।। <br />ತೃಪ್ತಿಶಕ್ತಿರಿಹಾಪಿ ಸ್ಯಾತ್ಪ್ರಾಣಾನ್ನಾದ್ಯಾತ್ಮನೋರ್ಯುತೌ ।।  ೯ ।।  </div>
				<div class="verse">ನ ಚೇತ್ಪರಮತಾಂ ಯಾತಃಕಥಂ ಪರಮತೋಚ್ಯತಾಮ್ ।। <br />ಪ್ರತ್ಯೇಕಂ ಶಕ್ತಿಮತ್ತ್ವೋಕ್ತಿರ್ವೀತ್ಯಾದಿವಚಸೋಚ್ಯತೇ ।।  ೧೦ ।।  </div>
				<div class="verse">ವ್ಯಾಖ್ಯಾನಾಯ ತು ವೀತ್ಯಸ್ಯ ತ್ವನ್ನಂ ವೈ ವೀತಿ ಭಣ್ಯತೇ ।। <br />ಅನ್ನೇ ವಿಷ್ಟಾನಿ ಸನ್ತ್ಯೇವ ಭೂತತ್ವಂ ಯಾನ್ತಿ ಯೇನ ಹಿ ।।  ೧೧ ।। </div>
				<div class="verse">ಅನ್ನವಿಷ್ಟಾನಿ ಸರ್ವಾಣಿ ಭೂತಾನೀತ್ಯನ್ನಮುಚ್ಯತೇ ।।  <br />ವೀತಿ ತೇನ ಸದಾ ಪ್ರಾಣೋ ರಮಿತ್ಯೇವಮಿಹೋಚ್ಯತೇ ।।  ೧೨ ।।  </div>
				<div class="verse">ಪ್ರಾಣೇ ಸತಿ ರಮನ್ತೇ ಹಿ ಲೋಕೇ ದೃಷ್ಟಾನಿ ಸರ್ವದಾ  ।। <br />ಭೂತಾನಿ ರಮಿತಿ ಪ್ರೋಕ್ತಸ್ತಸ್ಮಾತ್ಪ್ರಾಣೋಽಪಿ ಸೂರಿಭಿಃ ।।  ೧೩ ।।  </div>
				<div class="verse">ಸ್ವತೋ ಗುಣವತೋರೇವಮನ್ನಪ್ರಾಣಾತ್ಮನೋರ್ಭವೇತ್ ।। <br />ಸಂಭೂಯ ಪರಮತ್ವಂ ಹಿ ಫಲೋಕ್ತಿಃ ಸೈವ ಯೋದಿತಾ ।।  ೧೪ ।।  </div>
				<div class="verse">ವಿಶನ್ತಿ ಸರ್ವಭೂತಾನಿ ಹ್ಯನ್ನಭೂತೇ ಪ್ರಜಾಪತೌ ।। <br />ರಮನ್ತೇ ಪ್ರಾಣಭೂತೇ ಚ ಫಲಮೇತದುಪಾಸಿತುಃ ।।  ೧೫ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ಚತುರ್ದಶಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S015">
			<div class="sname"> ।।  ಪಞ್ಚದಶಂ ಬ್ರಾಹ್ಮಣಮ್   ।। </div>
				<div class="verse">ಉಕ್ಥಾದಿಗುಣಪೂಗೇನ ವಿಶಿಷ್ಟಸ್ಯಾನರೂಪಿಣಃ ।। <br />ಉಪಾಸನಮಥೇದಾನೀಂ ಬ್ರಹ್ಮಣೋ ಭಣ್ಯತೇ ಪರಮ್ ।।  ೧ ।।  </div>
				<div class="verse">ಉಕ್ಥಂ ಪ್ರಾಣಃ ಕುತೋ ಯಸ್ಮಾತ್ಪ್ರಾಣೇ ಸತಿ ಚರಾಚರಮ್ ।। <br />ಉತ್ಥಾಪಯತಿ ಕರ್ಮೇದಂ ಕರ್ತಾ ವಾ ನಾನ್ಯಥಾ ತತಃ ।।  ೨ ।।  </div>
				<div class="verse">ವೀರಶ್ಚೋಕ್ಥಾತ್ಮವಿತ್ಪುತ್ರ ಉಪಾಸೀನಸ್ಯ ಜಾಯತೇ ।। <br />ದೃಷ್ಟಂ ಫಲಮದೃಷ್ಟಂ ತು ಹ್ಯುಕ್ಥಸ್ಯೈಕಾತ್ಮ್ಯಮಶ್ನುತೇ ।।  ೩ ।।  </div>
				<div class="verse">ಯಜುಶ್ಚ ಪ್ರಾಣ ಏವೇತಿ ಸದೋಪಾಸೀತ ಯತ್ನತಃ ।। <br />ಕತೋ ಯಜುಷ್ಟ್ವಂ ತಸ್ಯೇತಿ ಯುಕ್ತಿಲೇಶೋಽಭಿಧೀಯತೇ ।।  ೪ ।।  </div>
				<div class="verse">ಯುಜ್ಯನ್ತೇ ಸರ್ವಭೂತಾನಿ ಸಂಹನ್ಯನ್ತೇ ಪರಸ್ಪರಮ್ ।। <br />ಪ್ರಾಣೇ ಸತಿ ಯಜುಸ್ತಸ್ಮಾತ್ಫಲೋಕ್ತಿಃ ಪೂರ್ವವತ್ತಥಾ ।।  ೫ ।।  </div>
				<div class="verse">ಸಾಮಾಪಿ ಪ್ರಾಣ ಏವೇತಿ ಕಥಂ ತದಿತಿ ಭಣ್ಯತೇ ।। <br />ಸಮ್ಯಞ್ಚಿ ಸರ್ವಭೂತಾನಿ ಪ್ರಾಣೇ ಸತಿ ಯತಸ್ತತಃ ।।  ೬ ।।  </div>
				<div class="verse">ಕ್ಷತ್ರ್ರಂ ಚ ಪ್ರಾಣ ಏವೇತಿ ಚಿನ್ತಯೇತ್ಸತತಂ ಹೃದಾ ।। <br />ತ್ರಾಯತೇ ಹೇತಿ ಯುಕ್ತ್ಯುಕ್ತಿಃ ಕ್ಷತ್ರ್ರತ್ವಸ್ಯ ಪ್ರಸಿದ್ಧಯೇ ।।  ೭ ।।  </div>
				<div class="verse">ಕ್ಷಣಿತೋರ್ಹಿ ಕ್ಷತಾತ್ಪ್ರಾಣಸ್ರಾಯತೇ ನ ತು ತಂ ವಿನಾ ।। <br />ಕ್ಷತ್ರಂ ಪ್ರಾಣಸ್ತತೋ ಜ್ಞೇಯೋ ಯಥೋಕ್ತನ್ಯಾಯಗೌರವಾತ್ ।।  ೮ ।।  </div>
				<div class="verse">ಪ್ರಾಪ್ನೋತ್ಯತ್ರಮಸೌ ಕ್ಷತ್ರ್ರಮತ್ರಾತೃಕಮನೀಶ್ವರಮ್ ।। <br />ಸ ಏವ ತ್ರಾತಾ ಸರ್ವಸ್ಯ ಹ್ಯತ್ರಂ ಕ್ಷತ್ರ್ರಮತೋ ಭವೇತ್ ।।  ೯ ।। </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ಪಞ್ಚದಶಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S016">
			<div class="sname"> ।।  ಷೋಡಶಂ ಬ್ರಾಹ್ಮಣಮ್  ।। </div>
				<div class="verse">ಹೃದಯಂ ಸತ್ಯಮಿತ್ಯಾದಿಹೂಪಾಧಿಸಮಾಶ್ರಯಮ್ ।। <br />ಉಪಾಸನಮತಿಕ್ರಾನ್ತಂ ಬ್ರಹ್ಮಣಃ ಫಲವದ್ಬಹು ।।  ೧ ।।  </div>
				<div class="verse">ಸರ್ವೋಪಾಧ್ಯುಪಸಂಹಾರಿಗಾಯತ್ರ್ಯುಪಾಧಿಕಂ ಪ್ರಭೋಃ ।। <br />ಅಧುನೋಪಾಸನಂ ವಾಚ್ಯಮಿತ್ಯರ್ಥಃ ಪರ ಆಗಮಃ ।।  ೨ ।।  </div>
				<div class="verse">ಉದಾರಫಲಸಂಪ್ರಾಪ್ತಾವೈಶ್ವರ್ಯಂ ತತ್ರ ತತ್ರ ಹಿ ।।  <br />ಶ್ರುತಂ ಶ್ರುತೌ ಹಿ ಗಾಯತ್ರ್ಯಾಸ್ತದುಪಾಸ್ತಿರ್ವರಾ ತತಃ ।।  ೩ ।।  </div>
				<div class="verse">ಉದಾರಫಲಸಂಬನ್ಧೋ ಬ್ರಾಹ್ಮಣಸ್ಯೈವ ನಾನ್ಯತಃ ।। <br />ಬ್ರಾಹ್ಮಣಸ್ಯ ಚ ಗಾಯತ್ರೀ ಕಾರಣಂ ತೇನ ಸಾ ವರಾ ।।  ೪ ।।  </div>
				<div class="verse">ಭೂಮಿರಿತ್ಯಾದಿವಾಕ್ಯೇನ ತ್ರಿಲೋಕ್ಯಷ್ಟಾಕ್ಷರೋಚ್ಯತೇ ।। <br />ಅಷ್ಟಾಕ್ಷರಂ ಪದಂ ಸಿದ್ಧಂ ಗಾಯತ್ರ್ಯಾಃ ಪ್ರಥಮಂ ಚ ಯತ್ ।।  ೫ ।।  </div>
				<div class="verse">ಅಷ್ಟಾಕ್ಷರತ್ವಸಾಮಾನ್ಯಾದ್ಗಾಯತ್ರ್ಯಾಃ ಪ್ರಥಮಂ ಪದಮ್ ।।  ।।  <br />ತಚ್ಚೇದಂ ಚೈಕತಾಮೇತಿ ಸಂಖ್ಯಾಸಾಮಾನ್ಯಹೇತುತಃ ।।  ೬ ।।  </div>
				<div class="verse">ತ್ರೈಲೋಕ್ಯಾಭಿಹಿತಿರಿಯಮಷ್ಟಾಕ್ಷರಸಮತ್ವತಃ ।। <br />ಗಾಯತ್ರ್ಯಾದ್ಯಪಾದಸಮತೋ ವಿರಾಜಾಽಽತ್ಮೈಕ್ಯಮಶ್ನುತೇ ।।  ೭ ।।  </div>
				<div class="verse">ಏವಂ ಪದಂ ತ್ರಯೋ ಲೋಕಾ ಅಭಿಧಾನಾಭಿಸಂಗತೇಃ ।। <br />ಅತ್ಯನ್ತಮಭಿಧೇಯಸ್ಯ ವಿರಾಜೈಕ್ಯಂ ಪ್ರಪದ್ಯತೇ ।।  ೮ ।।  </div>
				<div class="verse">ಉಕ್ತಾಭಿಧಾನದ್ವಾರೇಣ ಸಂಪನ್ನೋ ಯಸ್ರಿಲೋಕತಾಮ್ ।। <br />ಯಥೋಕ್ತೋಪಾಸನಾಭ್ಯಾಸಾದ್ವಿರಾಡೇವ ಭವೇದಸೌ ।।  ೯ ।।  </div>
				<div class="verse">ತ್ರಿಷು ಲೋಕೇಷು ಯಾವತ್ಸ್ಯಾತ್ಪುಂಭೋಗಾಯೇಹ ಸಾಧನಮ್ ।।  <br />ತಾವತ್ಸರ್ವಂ ಜಯತ್ಯಾಶು ಪ್ರಥಮೋಪಾಸ್ತಿತಃ ಫಲಮ್ ।।  ೧೦ ।। </div>
				<div class="verse">ರೂಪರಾಶಿರಶೇಷೇಣ ಭೂಮ್ಯಾದ್ಯುಕ್ತ್ಯೋಪಸಂಹೃತಃ ।। <br />ಋಚ ಇತ್ಯಾದಿನಾ ಜ್ಞೇಯಾ ನಾಮರಾಶ್ಯುಪಸಂಹೃತಿಃ ।।  ೧೧ ।।  </div>
				<div class="verse">ಅಭಿಧೇಯಾಭಿಧಾನಾಖ್ಯರಾಶೀ ನಿತ್ಯೌ ವ್ಯವಸ್ಥಿತೌ ।। <br />ಪರಸ್ಪರಾಭಿಸಂಬನ್ಧೌ ಗಾಯತ್ರೀವರ್ತ್ಮನೋದಿತೌ ।।  ೧೨ ।। </div>
				<div class="verse">ಋಗಾದೇರಭಿಧಾನಸ್ಯ ಯಾವತೀ ವ್ಯಾಪ್ತಿರಿಷ್ಯತೇ ।। <br />ತಾವತ್ಸರ್ವಮವಾಪ್ನೋತಿ ಯಥೋಕ್ತೋಪಾಸನಾನ್ನರಃ ।।  ೧೩ ।।  </div>
				<div class="verse">ವ್ಯಾಖ್ಯಾ ತುಲ್ಯೈವ ಪೂರ್ವೇಣ ವಾಕ್ಯೇನೋತ್ತರವಾಕ್ಯಯೋಃ ।। <br />ಅಕ್ಷರಾಣಾಮಿಹ ಜ್ಞೇಯಾ ನಾತೋ ವ್ಯಾಖ್ಯಾಯತೇ ಪುನಃ ।।  ೧೪ ।।  </div>
				<div class="verse">ಕರ್ಮರಾಶಿರಥೇದಾನೀಂ ಪ್ರಾಣ ಇತ್ಯಾದಿನೋಚ್ಯತೇ ।। <br />ವಿಧೃತಿಃ ಪೂರ್ವಯೋಃ ಪ್ರಾಣೋ ಮಧುಕಾಣ್ಡೇ ಯಥೋದಿತಃ ।।  ೧೫ ।।  </div>
				<div class="verse">ಪ್ರಾಣಾತ್ಮಾನಂ ಯಥೋಕ್ತೇನ ಪಾದೇನಾಽಽಪಾದ್ಯ ಯತ್ನತಃ ।। <br />ಪ್ರಾಣಾತ್ಮೈವ ಭವತ್ಯಾಶು ಸದಾ ತದ್ಭಾವಭಾವಿತಃ ।।  ೧೬ ।।  </div>
				<div class="verse">ಅಭಿಧೇಯೋಪಸಂಹಾರಸ್ರಿಲೋಕೀವಚಸೋದಿತಃ ।। <br />ಋಚ ಇತ್ಯಾದಿನಾ ತದ್ವದಭಿಧಾನೋಪಸಂಹೃತಿಃ ।।  ೧೭ ।।  </div>
				<div class="verse">ಕರ್ಮಣೋಽಪ್ಯುಪಸಂಹಾರಃ ಪ್ರಾಣ ಇತ್ಯಾದಿನಾ ತಥಾ ।। <br />ಏತಾವದ್ವಸ್ತು ಜಗತಿ ಗಾಯತ್ರೀಪಾದಸಂಶ್ರಯಮ್ ।।  ೧೮ ।।  </div>
				<div class="verse">ಅಭಿಧೇಯಸ್ಯ ಗಾಯತ್ರೀ ಯಸ್ಯೇಯಂ ತ್ರಿಪದಾ ಮತಾ ।। <br />ತಸ್ಯಾಭಿಧಿತ್ಸಯೇದಾನೀಂ ಪ್ರಾರಬ್ಧೈಷೋತ್ತರಾ ಶ್ರುತಿಃ ।।  ೧೯ ।।  </div>
				<div class="verse">ವ್ಯಾಚಷ್ಟೇ ಸ್ವಯಮೇವಾರ್ಥಂ ತುರ್ಯಾದಿಪದಸಂಹತೇಃ ।। <br />ಯದ್ವೈ ಚತುರ್ಥಮಿತ್ಯಾದಿವಚಸಾ ಯತ್ನತಃ ಶ್ರುತಿಃ ।।  ೨೦ ।।  </div>
				<div class="verse">ರಾಗೋ ರಜ ಇತಿ ಜ್ಞೇಯಃ ಪ್ರವೃತ್ತೇಃ ಕಾರಣಂ ತು ಯತ್ ।।  <br />ರಞ್ಜನಂ ಕಾಮ ಆಸಙ್ಗಃ ಸರ್ವಾನರ್ಥಕೃದಾತ್ಮನಃ ।।  ೨೧ ।।  </div>
				<div class="verse">ತಂ ಕ್ರಿಮಿತ್ವೋಪರಿ ಸ್ಥಿತ್ವಾ ತಪತೀತಿ ಕ್ರಿಯಾಪದಮ್ ।। <br />ಭೂತಾನಿ ವಾ ರಜೋವಾಚಾ ಭಣ್ಯನ್ತೇಽತ್ರಾಖಿಲಾನಿ ತು ।।  ೨೨ ।।  </div>
				<div class="verse">ಉಪರ್ಯುಪರಿ ತಾನ್ಯೇಷ ತಪತ್ಯುಲ್ಬಣರಶ್ಮಿವಾನ್ ।। <br />ಶ್ರೀಯಶೋಭ್ಯಾಂ ಯಥೈವಾಯಂ ತಪತ್ಯೇವಮುಪಾಸಕಃ ।।  ೨೩ ।। </div>
				<div class="verse">ಗುಣೈಃ ಸರ್ವಾನತಿಕ್ರಮ್ಯ ಸ್ಥಿತ್ವೋಪರಿ ಶ್ರಿಯಾ ಜ್ವಲನ್ ।। <br />ಯಶಸಾ ಚ ಸುದೀಪ್ತೇನ ವಿದ್ವಾಂಸ್ತಪತಿ ವಿದ್ವಿಷಃ ।।  ೨೪ ।।  </div>
				<div class="verse">ಕಾಮಿತಾರ್ಥಸ್ಯ ಲಬ್ಧತ್ವಾತ್ಸರ್ವಗ್ರಹಣಮಾತ್ರತಃ ।। <br />ಉಪರ್ಯುಪರೀತಿ ವೀಪ್ಸಾ ಕಿಮರ್ಥಮಿತಿ ಭಣ್ಯತೇ ।।  ೨೫ ।।  </div>
				<div class="verse">ನೈವ ದೋಷೋ ಯತೋ ಯೇಷಾಂ ಸೂರ್ಯಃ ಸ್ಯಾದುಪರಿ ಸ್ಥಿತಃ ।। <br />ಲೋಕಾನಾಂ ಸರ್ವಶಬ್ದೇನ ತೇಷಾಮೇವ ಗ್ರಹೋ ಭವೇತ್ ।।  ೨೬ ।।  </div>
				<div class="verse">ಪರಾಞ್ಚೋ ಯೇ ರವೇರ್ಲೋಕಾಸ್ತೇಷಾಮಪಿ ಪರಿಗ್ರಹಃ ।। <br />ಕಥಂ ನು ನಾಮ ಸಿದ್ಧಃ ಸ್ಯಾದತೋ ವೀಪ್ಸಾ ಪ್ರಯುಜ್ಯತೇ ।।  ೨೭ ।।  </div>
				<div class="verse">ವ್ಯಾಖ್ಯಾತಾ ಯಾ ಪುರಾ ಯತ್ನಾದ್ಗಾಯತ್ರೀ ಜಗದಾತ್ಮಿಕಾ ।। <br />ಮೂರ್ತಾಮೂರ್ತರಸೇ ಭಾನೌ ತ್ರಿಪಾದೇಷಾ ಪ್ರತಿಷ್ಠಿತಾ ।।  ೨೮ ।।  </div>
				<div class="verse">ತದಪೀದಂ ಪದಂ ತುರ್ಯಂ ಸತ್ಯೇಽಧ್ಯಾತ್ಮೇ ಪ್ರತಿಷ್ಠಿತಮ್ ।। <br />ಅಕ್ಷ್ಣಿ ಪ್ರಕಾಶರೂಪೇ ಹಿ ಸರ್ವಂ ರೂಪಂ ಪ್ರತಿಷ್ಠಿತಮ್ ।।  ೨೯ ।। </div>
				<div class="verse">ಕಿಂ ಪುನಸ್ತತ್ಸತ್ಯಮಿತಿ ಸತ್ಯಂ ಚಕ್ಷುರಿತೀರ್ಯತೇ ।। <br />ಚಕ್ಷುಷಃ ಸತ್ಯತಾ ಕಸ್ಮಾದಿತಿ ಚೇದುಚ್ಯತೇ ತಥಾ ।।  ೩೦ ।।  </div>
				<div class="verse">ತಸ್ಮಾದಿತ್ಯಾದಿವಾಕ್ಯೇನ ಸತ್ಯತಾಽಕ್ಷ್ಣೋ ವಿಭಾವ್ಯತೇ ।। <br />ದೃಷ್ಟಂ ಮೃಷಾಽಪಿ ಶ್ರವಣಂ ನ ತು ದೃಷ್ಟಿರ್ಮೃಷೇಕ್ಷ್ಯತೇ ।। <br />ತಸ್ಯಾ ವಿಶೇಷನಿಷ್ಠತ್ವಾನ್ಮೃಷಾತ್ವಂ ನೋಪಪದ್ಯತೇ ।।  ೩೧ ।।  </div>
				<div class="verse">ಏವಂ ತುರೀಯಮೇತಸ್ಮಿನ್ಸತ್ಯೇ ಚಕ್ಷುಷಿ ಸರ್ವದಾ ।। <br />ಪ್ರಕಾಶೈಕಸ್ವಭಾವೇ ಹಿ ಸಾಕ್ಷಾದೇವ ಪ್ರತಿಷ್ಠಿತಮ್ ।।  ೩೨ ।।  </div>
				<div class="verse">ಅಕ್ಷ್ಣಿ ಪ್ರಕಾಶರೂಪೇಽಸ್ಮಿನ್ಸರ್ವಂ ರೂಪಂ ಪ್ರತಿಷ್ಠಿತಮ್ ।। <br />ಬಲೇ ಪ್ರಾಣೇ ಪ್ರತಿಷ್ಠಾ ಚ ಚಕ್ಷುಷೋಽಪಿ ಪ್ರದರ್ಶ್ಯತೇ ।।  ೩೩ ।।  </div>
				<div class="verse">ಇನ್ದ್ರಾಗ್ನೀ ತಾವಿಮೌ ಸಿದ್ಧಾವಗ್ನಿಸ್ತತ್ರ ಪ್ರಕಾಶಕಃ ।। <br />ಇನ್ದ್ರೋ ವಿಧರಣಃ ಪ್ರಾಣಃ ಪೂರ್ವಯೋರ್ನಾಮರೂಪಯೋಃ ।।  ೩೪ ।।  </div>
				<div class="verse">ಯಾವಾನ್ಪ್ರಕಾಶೋ ಜಗತಿ ಸ ಸರ್ವೋಽಗ್ನಿರಿಹೋಚ್ಯತೇ ।।  <br />ಪರಿಸ್ಪನ್ದಶ್ಚ ಸರ್ವತ್ರ ಪ್ರಾಣ ಇನ್ದ್ರಸ್ತಥೋಚ್ಯತೇ ।।  ೩೫ ।।  </div>
				<div class="verse">ತ್ರಿಲೋಕೀ ಚ ತ್ರಿವೇದೀ ಚ ಪ್ರಾಣಾದಿತ್ರಯಮೇವ ಚ ।। <br />ಪ್ರತಿಷ್ಠಿತಮಿಹಾಧ್ಯಾತ್ಮ ಏವಮುಕ್ತೇನ ವರ್ತ್ಮನಾ ।।  ೩೬ ।।  </div>
				<div class="verse">ಪ್ರಾಣಾದಿತ್ಯೌ ಹಿ ಗಾಯತ್ರೀಸಕ್ತಾವುಕ್ತೇನ ವರ್ತ್ಮನಾ ।। <br />ಸಂಜೀವನಂ ತದನ್ಯೇಷಾಂ ಪ್ರಾಣಾನಾಂ ಭವತೀಶ್ವರಾತ್ ।।  ೩೭ ।।  </div>
				<div class="verse">ಸಾ ಹೈಷೇತಿ ಶ್ರುತಿರತೋ ಯಥೋಕ್ತಾರ್ಥವಬುದ್ಧಯೇ ।।  <br />ಪ್ರಾಣಾನ್ಗಯಾನ್ಯತಸ್ತತ್ರೇ ಗಾಯತ್ರೀಯಮತೋ ಮತಾ ।।  ೩೮ ।।  </div>
				<div class="verse">ಉಪನೀತೌ ಸ ಆಚಾರ್ಯಃ ಪಚ್ಛಶ್ಚಾರ್ಧರ್ಚಶಸ್ತಥಾ ।। <br />ಸಾವಿತ್ರೀಂ ಯಾಮಮೂಂ ಪ್ರಾಹ ಬಟವೇ ಮನ್ತ್ರಲಕ್ಷಣಾಮ್ ।।  ೩೯ ।। </div>
				<div class="verse">ಸಾಽಪ್ಯೇಷೈವ ಚ ವಿಜ್ಞೇಯಾ ವ್ಯಾಖ್ಯಾತಾ ಯಾ ಪ್ರಯತ್ನತಃ ।। <br />ಯಸ್ಮೈ ಪ್ರಾಹ ಸ ಆಚಾರ್ಯಸ್ತಸ್ಯ ಪ್ರಾಣಾನವತ್ಯಸೌ ।।  ೪೦ ।।  </div>
				<div class="verse">ಏವಂವಿತ್ಸನ್ಸ ಆಚಾರ್ಯೋ ಯಸ್ಮಾ ಅನ್ವಾಹ ಸಾದರಃ ।। <br />ತ್ರಾಯತೇ ತಸ್ಯ ಗಾಯತ್ರೀ ವಟೋಃ ಪ್ರಾಣಾನ್ನ ಸಂಶಯಃ ।।  ೪೧ ।।  </div>
				<div class="verse">ಮಾಣವಕಸ್ಯೋಪನಯನಸಮಯೇ ವೇದವಾದಿನಾಮ್ ।। <br />ಛನ್ದಃ ಪ್ರತಿ ವಿವಾದೋಽಯಂ ತನ್ನಿರ್ಣೀತೌ ಪರಾ ಶ್ರುತಿಃ ।।  ೪೨ ।।  </div>
				<div class="verse">ತಾಂ ಹೈತಾಮಿತಿ ವಾಕ್ಯೇನ ಸಾವಿತ್ರೀಂ ಪ್ರತಿದರ್ಶ್ಯತಾಮ್ ।। <br />ಅನುಷ್ಟುಪ್ಛನ್ದಸಂ ಬ್ರೂಯಾತ್ಪೂರ್ವಪಕ್ಷಪ್ರಸಿದ್ಧಯೇ ।।  ೪೩ ।।  </div>
				<div class="verse">ತಾಮೇತಾಮೇಕ ಆಚಾರ್ಯಾ ಉಪನೀತಾಯ ಯತ್ನತಃ ।। <br />ಅನುಷ್ಟುಪ್ಛನ್ದಸಂ ಪ್ರಾಹುಃ ಸಾವಿತ್ರೀಂ ನ್ಯಾಯಸಂಶ್ರಯಾತ್ ।।  ೪೪ ।।  </div>
				<div class="verse">ವಾಗನುಷ್ಟುಬ್ಯತಃ ಸಾಕ್ಷಾದ್ವಾಕ್ಚ ಸಾಕ್ಷಾತ್ಸರಸ್ವತೀ ।। <br />ಉಪನೀತಾಯ ಸೈವಾತೋ ವಕ್ತವ್ಯಾ ನ ತತೋಽಪರಾ ।।  ೪೫ ।।  </div>
				<div class="verse">ಯಥೈತದುಕ್ತಮಾಚಾರ್ಯೈಃ ಕುರ್ಯಾದ್ವಿದ್ವಾನ್ನ ತತ್ತಥಾ ।। <br />ಗಾಯತ್ರೀಮೇವ ಸಾವಿತ್ರೀಂ ಬ್ರೂಯಾತ್ಸರ್ವಫಲಾಪ್ತಿತಃ ।।  ೪೬ ।।  </div>
				<div class="verse">ಯಥೋಕ್ತಾಯಾಂ ಹಿ ಗಾಯತ್ರ್ಯಾಂ ಕೃತ್ಸ್ರಂ ಜಗದುಪಾಹಿತಮ್ ।। <br />ತದುಕ್ತೌ ಸರ್ವಮುಕ್ತಂ ಸ್ಯಾದ್ಯತ್ಪುಮರ್ಥಾಯ ಸಾಧನಮ್ ।।  ೪೭ ।।  </div>
				<div class="verse">ವಿಜ್ಞಾನಪುರುಷಸ್ಯೇದಂ ಸ್ವಭಾವಾದೇವ ಸರ್ವದಾ ।। <br />ಆತ್ಮೈವ ಹಿ ಜಗತ್ಕೃತ್ಸ್ನಂ ಸಾಧಾರಣವಿಶೇಷವತ್ ।।  ೪೮ ।। </div>
				<div class="verse">ಸಾಧಾರಣಾನಿ ವಸ್ತೂನಿ ತಥಾಽಸಾಧಾರಣಾನ್ಯಪಿ ।। <br />ನಾನುಪಾದಾಯ ಕೃಸ್ನಾನಿ ಜನ್ತೋಃ ಕಾಚಿತ್ಕ್ರಿಯೇಷ್ಯತೇ ।।  ೪೯ ।।  </div>
				<div class="verse">ಅಭಿವ್ಯಕ್ತೇಃ ಪುರಾಽಪ್ಯೇತದ್ರೂಪಮಾಸೀತ್ಸ್ವಭಾವತಃ ।। <br />ಅಭಿವ್ಯಕ್ತೌ ತು ತತ್ಸಾಕ್ಷಾತ್ಸಮಾಷ್ಟಿವ್ಯಷ್ಟಿಲಕ್ಷಣಮ್ ।।  ೫೦ ।।  </div>
				<div class="verse">ಏವಂ ಸಿದ್ಧೇ ಮಹಿಮ್ನ್ಯಸ್ಮಿನ್ಯಥೋಕ್ತೇನೈವ ವರ್ತ್ಮನಾ ।। <br />ಕನೀಯಸ್ತಾ ವಿವೃದ್ಧಿರ್ವಾ ನೈವ ಸಂಭಾವ್ಯತೇ ಮಿತೇಃ ।।  ೫೧ ।।  </div>
				<div class="verse">ಊರೀಕೃತ್ಯೇಮಮೇವಾರ್ಥಂ ಸ ಯ ಇತ್ಯಾದಿನೋಚ್ಯತೇ ।। <br />ಮಹಾಪ್ರತಿಗ್ರಹೇಣಾಪಿ ನೈವಂವಿದ್ದೋಷಮೃಚ್ಛತಿ ।।  ೫೨ ।।  </div>
				<div class="verse">ದರ್ಶನಸ್ಯ ಸ್ತುತಿರಿಯಂ ಸ ಯ ಇತ್ಯಾದಿನೋಚ್ಯತೇ ।। <br />ತಾದೃಕ್ಪ್ರತಿಗ್ರಹಸ್ಯೇಹ ನ ಕ್ವಚಿತ್ಸಂಭವೋ ಯತಃ ।।  ೫೩ ।।  </div>
				<div class="verse">ಪ್ರತಿಗ್ರಹಸ್ಯ ನಿನ್ದಾ ವಾ ವಿದ್ವನ್ಮಾನಾತ್ಪ್ರಸಕ್ತಿತಃ ।। <br />ನಿಃಶೇಷಪುಣ್ಯಮೋಷಿತ್ವಾನ್ನಿಷೇಧಾರ್ಥಾಯ ಕುತ್ಸ್ಯತೇ ।।  ೫೪ ।।  </div>
				<div class="verse">ಉಕ್ತಪಾದೇಷ್ವಪಿ ಜ್ಞಾನಂ ನೈವಾಲಮಪಬಾಧಿತುಮ್ ।। <br />ಗಾಯತ್ರೀವೇದಿನೋ ಜನ್ತೋರಪಿ ಭೂಯಾನ್ಪ್ರತಿಗ್ರಹಃ ।।  ೫೫ ।।  </div>
				<div class="verse">ನೈವಂ ದಾತಾ ಜಗತ್ಯಸ್ಮಿನ್ನ ಚ ತಾದೃಕ್ಪ್ರತಿಗ್ರಹಃ ।। <br />ಗ್ರಹೀತಾ ವೇಹ ನೈವೇತಿ ಕುತ ಇತ್ಯಾದಿನೋಚ್ಯತೇ ।।  ೫೬ ।। </div>
				<div class="verse">ಅಪ್ಯಭ್ಯುಪಗಮೇ ಚೈಷಾಂ ನೈವ ದೋಷಸ್ಯ ಸಂಭವಃ ।। <br />ವಿದುಷೋಽಸತೀತ್ಯತಃ ಪ್ರಾಹ ಸ ಯ ಇತ್ಯಾದಿನಾ ಶ್ರುತಿಃ ।।  ೫೭ ।।  </div>
				<div class="verse">ಸ ಯಃ ಕಶ್ಚಿದಿಮಾಲ್ಲೋ಼ಕಾನ್ಪೂರ್ಣಾನ್ಪುಂಭೋಗಸಾಧನೈಃ ।। <br />ವಿದ್ವಾನ್ಸಂಪ್ರತಿಗೃಹ್ಣೀಯಾತ್ಕಥಚಿತ್ಕಾಮಂಪ್ಲುತೇಃ ।।  ೫೮ ।।  </div>
				<div class="verse">ಆದ್ಯಪಾದಪರಿಜ್ಞಾನಮಾತ್ರಸ್ಯೈವ ಪ್ರತಿಗ್ರಹಃ ।।  <br />ಕ್ಷಯಾಯಾಲಂ ನ ಶೇಷಸ್ಯ ಗಾಯತ್ರೀದರ್ಶನಸ್ಯ ಸಃ ।।  ೫೯ ।।  </div>
				<div class="verse">ಯಾವತೀಯಂ ತ್ರಯೀ ವಿದ್ಯಾ ತಾವನ್ತಮಪಿ ಗೃಹ್ಣತಃ ।। <br />ದ್ವಿತೀಯಪದವಿಜ್ಞಾನಕ್ಷತಿರೇವ ನ ಸರ್ವತಃ ।।  ೬೦ ।।  </div>
				<div class="verse">ಅಸಂಭವೇಽಪಿ ಕಲ್ಪ್ಯೇತ ಯದಿ ತಾದೃಕ್ಪ್ರತಿಗ್ರಹಃ ।। <br />ತ್ರೈವಿದ್ಯಲಕ್ಷಣಃ ಸೋಽಪಿ ತೃತೀಯಂ ನಾಽಽಪ್ನುಯಾತ್ಪದಮ್ ।।  ೬೧ ।।  </div>
				<div class="verse">ಅನ್ತರಣ್ಡವಿಭಕ್ತಸ್ಯ ಯಥೋಕ್ತೈಃ ಸ್ಯಾತ್ಪ್ರತಿಗ್ರಹೈಃ ।। <br />ಕ್ಷಯೋ ನಾನನ್ತರೂಪಸ್ಯ ಸ್ಯಾತ್ಸಮಷ್ಟಿವಪುರ್ಭೃತಃ ।।  ೬೨ ।।  </div>
				<div class="verse">ಪರಿಚ್ಛಿನ್ನೇನ ಸರ್ವತ್ರ ಪ್ರತಿಮಾನಂ ಜಗತ್ಯಪಿ ।। <br />ಅನ್ತವದ್ವಿಷಯಂ ದೃಷ್ಟಂ ನ ತ್ವನನ್ತಸ್ಯ ಕುತ್ರಚಿತ್ ।।  ೬೩ ।।  </div>
				<div class="verse">ಅಯಂ ಚಾನನ್ತಮಾತ್ಮಾನಮಕ್ಷಿಸೂರ್ಯವ್ಯವಸ್ಥಿತಮ್ ।।  <br />ಅಗಾದುಪಾಸಾನಾತ್ಪ್ರಾಣಮಾತ್ಮತ್ವೇನ ದಿವಾನಿಶಮ್ ।।  ೬೪ ।।  </div>
				<div class="verse">ಸಂಭಾವ್ಯತೇ ಕ್ಷಯಸ್ತಸ್ಯ ನ ಕುತಶ್ಚಿದನನ್ತತಃ ।। <br />ಅನ್ತವಾನ್ಕ್ಷೀಯತೇ ಲೋಕೇ ನ ತ್ವನನ್ತಃ ಕುತಶ್ಚನ ।।  ೬೫ ।।  </div>
				<div class="verse">ಆವೃತ್ತಿಃ ಕ್ಷಯಶಬ್ದೇನ ದುಃಖಪ್ರಾಯಾಸು ಭೂಮಿಷು ।। <br />ಕೈವಲ್ಯಾವಸಿತೇರ್ನಾಸೌ ಸ್ಯಾತ್ಸಮಷ್ಟಿವಪುರ್ಭೃತಃ ।।  ೬೬ ।।  </div>
				<div class="verse">ಉಪಸ್ಥಾನಂ ಯಥೋಕ್ತಾಯಾ ಗಾಯತ್ರ್ಯಾಃ ಶ್ರದ್ಧಯಾಽನ್ವಿತಃ ।। <br />ಗಾಯತ್ರ್ಯಸೀತಿಮನ್ತ್ರೇಣ ಕುರ್ಯಾದುಕ್ತಾರ್ಥವಿತ್ಸದಾ ।।  ೬೭ ।।  </div>
				<div class="verse">ಏಕದ್ವಿತ್ರಿಪದ್ಯಸೀತಿ ಪೂರ್ವಾನ್ಪಾದಾನ್ವಿಚಿನ್ತಯೇತ್ ।।  <br />ಚತುಷ್ಪಾತ್ತ್ವಂ ಚ ತುರ್ಯೇಣ ಯಥೋಕ್ತೇನ ವಿಚಿನ್ತಯೇತ್ ।।  ೬೮ ।।  </div>
				<div class="verse">ಅಪದಸೀತ್ಯಪಿ ಗಿರಾ ತಸ್ಯಾ ಆನನ್ತ್ಯಮುಚ್ಯತೇ ।।  <br />ಅವ್ಯಯಾ ಚಾಕ್ಷಯಾಽಸೀತಿ ನ ಹ್ಯನ್ತಸ್ತೇಽಧಿಗಮ್ಯತೇ ।।  ೬೯ ।।  </div>
				<div class="verse">ನಮಸ್ತೇಽಸ್ತು ತುರೀಯಾಯೇತ್ಯುಕ್ತ್ಯಾ ತುರ್ಯಪ್ರಧಾನತಾಮ್ ।। <br />ಗುಣಭಾವಂ ಯಥೋಕ್ತಸ್ಯ ವಿದ್ಯಾತ್ಪಾದತ್ರಯಸ್ಯ ತು ।।  ೭೦ ।।  </div>
				<div class="verse">ಶತ್ರುನಾಮಗೃಹೀತ್ಯರ್ಥಮಸಾವಿತಿಪದಂ ತ್ವಿಹ ।। <br />ಫಲೋಕ್ತಿರದ ಇತ್ಯೇತದುಪಾಸಿತುರಹಂ ತಥಾ ।।  ೭೧ ।।  </div>
				<div class="verse">ಶತ್ರುಣಾ ಕಾಮಿತೋ ಯೋಽರ್ಥೋ ಮಾ ಪ್ರಾಪತ್ತಮಸಾವಿತಿ ।। <br />ಮಾ ಸಮೃದ್ಧ್ಯಥವಾ ಸೋಽಸ್ಮೈ ತಂ ವಾಽಹಂ ಪ್ರಾಪ್ನುಯಾಮಿತಿ ।।  ೭೨ ।।  </div>
				<div class="verse">ಅಭಿಚಾರಾರ್ಥಮೇತಸ್ಮಿನ್ನುಪಸ್ಥಾನೇ ಯಥೋದಿನೇ ।। <br />ಅಭಿಧಾನೈಕದೇಶೋಕ್ತ್ಯಾ ವಿಕ್ಲ್ಪಃ ಫಲಗೋಚರಃ ।।  ೭೩ ।।  </div>
				<div class="verse">ಸ್ವಾರ್ಥೇ ತ್ವಹಮದ ಇತಿ ಹ್ಯುಪಸ್ಥಾನೈ ಫಲಂ ಭವೇತ್ ।। <br />ಅದಃ ಪ್ರಯೋಜನಂ ದೇವಿ ಪ್ರಾಪ್ನುಯಾಂ ತ್ವತ್ಪ್ರಸಾದತಃ ।।  ೭೪ ।।  </div>
				<div class="verse">ಏತಾವದೇವ ಕಿಂ ಜ್ಞೇಯಂ ಕಿಂವಾಽನ್ಯದಪಿ ಶಿಷ್ಯತೇ ।। <br />ಅಸ್ತ್ಯನ್ಯದಪಿ ವಿಜ್ಞೇಯಂ ತದ್ವಿನಾಽಕೃತ್ಸ್ನತಾ ಯತಃ ।।  ೭೫ ।।  </div>
				<div class="verse">ಕಾರ್ತ್ಸ್ನ್ಯೇನ ವಿದ್ಯಾ ಸ್ವಭ್ಯಸ್ತಾ ಫಲಾಯಾಲಮುಪಾಸಿತುಃ ।। <br />ವಿಪರ್ಯಯೇಣಾನರ್ಥಾಯ ತದೇತತ್ಪ್ರತಿಪಾದ್ಯತೇ ।।  ೭೬ ।। </div>
				<div class="verse">ಸರ್ವಾತ್ಮಕತ್ವಾದ್ಗಾಯತ್ರ್ಯಾ ಅಗ್ನೇರಪಿ ಪರಿಗ್ರಹಃ ।। <br />ತನ್ಮುಖತ್ವೇನಾಸಂಸಿದ್ಧೇಸ್ತಾದರ್ಥ್ಯೇನೋತ್ತರಾ ಶ್ರುತಿಃ ।।  ೭೭ ।।  </div>
				<div class="verse">ಮುಖವಿಜ್ಞಾನವಿರಹಾದನರ್ಥಫಲಕೀರ್ತನಮ್ ।। <br />ಅಗ್ನಿರೇವ ಮುಖಂ ತಸ್ಯಾ ಇತ್ಯುಕ್ತ್ಯಾ ಕೃತ್ಸ್ನತೋಚ್ಯತೇ ।।  ೭೮ ।।  </div>
				<div class="verse">ಗಾಯತ್ರೀದರ್ಶನಸ್ಯೇಹ ಫಲಕಾರ್ತ್ಸ್ನ್ಯಂ ತಥೈವ ಚ ।। <br />ಯಥೋಕ್ತಾಗ್ನಿಮುಖಜ್ಞಾನಾದ್ಯದೀತ್ಯಾದಿಗಿರಾಽಧುನಾ ।।  ೭೯ ।।  </div>
				<div class="verse">ಯೋ ವೇದಾಗ್ನಿಮುಖಾಮೇತಾಂ ಗಾಯತ್ರೀಮಗ್ನಿರೇವ ಸಃ ।। <br />ಅಗ್ನಿರಿನ್ಧನವತ್ಸರ್ವಂ ದಹೇದ್ವಿದ್ವಾನ್ಪ್ರತಿಗ್ರಹಮ್ ।।  ೮೦ ।।  </div>
				<div class="verse">ದಾಹಕಸ್ಯ ನ ಬಹ್ವಸ್ತಿ ದಾಹ್ಯಯೋಗಾಭಿವೃದ್ಧಿತಃ ।। <br />ಕ್ಷಯಶ್ಚಾಶೇಷದಾಹ್ಯಸ್ಯ ಯಸ್ಮಾತ್ತಸ್ಮಾದಿವೇತಿಗೀಃ ।।  ೮೧ ।।  </div>
				<div class="verse">ಏವಂವಿದೇವಮೇವ ಸ್ಯಾತ್ಪಾಪಂ ವಹ್ನಿವದಿನ್ಧನಮ್ ।। <br />ಸರ್ವಂ ಸಂಭಕ್ಷ್ಯ ತತ್ಪಾಪಂ ಶುದ್ಧಃ ಪಾಪವಿಯೋಗತಃ ।।  ೮೨ ।। </div>
				<div class="verse">ಪೂತೋಽಸಂಸರ್ಗಿಧರ್ಮತ್ವಾದಜರೋಽಪರಿಣಾಮವಾನ್ ।। <br />ಅಮೃತೋಽಸ್ಥೂಲದೇಹತ್ವಾತ್ಪ್ರಾಣಮಾತ್ರಸ್ವಭಾವತಃ ।।  ೮೩ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ಷೋಡಶಂ ಬ್ರಾಹ್ಮಣಮ್ </div>
		</div>
		<div class="section" type="brahmana" id="BRVK_C05_S017">
			<div class="sname"> ।।  ಸಪ್ತದಶಂ ಬ್ರಾಹ್ಮಣಮ್  ।। </div>
				<div class="verse">ಯಥೋಕ್ತೋಪಾಸನಾಭ್ಯಾಸಭಾವಿತಸ್ಯ ಕ್ರಿಯಾಕೃತಃ ।। <br />ಉಪಸ್ಥಾನಂ ಪ್ರವಕ್ತವ್ಯಮಿತ್ಯರ್ಥಃ ಪರ ಆಗಮಃ ।।  ೧ ।।  </div>
				<div class="verse">ತುರೀಯಂ ಪದಮಾದಿತ್ಯೋ ಲೋಕದ್ವಾರಂ ಚ ಯೇನ ಸಃ ।। <br />ಸಂಭಾವ್ಯತೇ ಪ್ರಸಙ್ಗೋಽತ ಆದಿತ್ಯೋಪಸ್ಥಿತೇರಿಹ ।।  ೨ ।।  </div>
				<div class="verse">ಹಿರಣ್ಯಂ ಜ್ಯೋತಿರಮೃತಂ ಮಣ್ಡಲೇನ ತದಾತ್ಮನಾ ।। <br />ಸತ್ಯಸ್ಯ ಪರಮಾರ್ಥಸ್ಯ ದ್ವಾರಮಾಚ್ಛಾದಿತಂ ರವೇಃ ।।  ೩ ।।  </div>
				<div class="verse">ತ್ವದ್ದರ್ಶನಾರ್ಥಿನೇ ಮಹ್ಯಂ ಪೂಷನ್ದ್ವಾರಮಪಾವೃಣು ।। <br />ಜಗತ್ಪುಷ್ಣಾತಿ ವೃಷ್ಟ್ಯಾದ್ಯೈಃ ಪೂಷಾಽಽದಿತ್ಯಸ್ತತಃ ಸ್ಮೃತಃ ।।  ೪ ।।  </div>
				<div class="verse">ಸತ್ಯಾ ಅವಿತಥಾ ಧರ್ಮಾ ಯಸ್ಯ ಮಾನವ್ಯಪಾಶ್ರಯಾತ್ ।। <br />ತಸ್ಮೈ ಮೇ ಸತ್ಯಧರ್ಮಾಯ ದೃಷ್ಟ್ಯೈ ದ್ವಾರಮಪಾವೃಣು ।।  ೫ ।।  </div>
				<div class="verse">ಹಿಮಘರ್ಮಾಮ್ಬುದಾನೇನ ಪುಷ್ಣಾತೀದಂ ಯತೋ ಜಗತ್ ।। <br />ತಸ್ಮಾತ್ಪೂಷಾ ಯತಶ್ಚೈಕೋ ಗಚ್ಛತ್ಯೇಕರ್ಷಿತಾ ತತಃ ।।  ೬ ।।  </div>
				<div class="verse">ಸಂಯಮಾತ್ಸರ್ವಯಾಮ್ಯಾನಾಂ ಯಮೋಽಸಿ ಪರಮೇಶ್ವರಃ ।। <br />ಸ್ವೀರಣಾಚ್ಛೀತತೋಯಾದೇಃ ಸೂರ್ಯಸ್ತೇನಾಸಿ ಘರ್ಮದಃ ।।  ೭ ।। </div>
				<div class="verse">ಪ್ರಜಾಪತಿಃ ಪರಂ ಬ್ರಹ್ಮ ಕಾರಣಂ ತದಪತ್ಯತಃ ।। <br />ಪ್ರಾಜಾಪತ್ಯೋಽಸಿ ತೇನ ತ್ವಂ ಗೀಯಸೇ ವಿಪುಲಶ್ರುತೈಃ ।।  ೮ ।।  </div>
				<div class="verse">ರಶ್ಮೀನಪನುದಾಶೇಷಾಂಸ್ತೇಜಃ ಸಂಯಚ್ಛಂ ಸಂಹರ ।। <br />ಕಲ್ಯಾಣಂ ತೇ ಯದತ್ಯರ್ಥಂ ರೂಪಂ ಯಚ್ಚ ತವೈವ ತತ್ ।।  ೯ ।।  </div>
				<div class="verse">ಯೋಽಸಾವಾದಿತ್ಯಗೋ ದೇವಃ ಸೋಽಹಮಸ್ಮೀತಿಬುದ್ಧಿಗಃ ।। <br />ಸ್ಥಾನಮಾತ್ರಾಚ್ಚಾ ತೌ ಭಿನ್ನೌ ವಸ್ತುತೋ ನಾಽಽವಯೋರ್ಭಿದಾ ।।  ೧೧ ।।  </div>
				<div class="verse">ದೇವತಾಮನಿಲಂ ಯಾತು ವಾಯುರ್ಯೋಽಯಂ ಶರೀರಗಃ ।। <br />ಶರೀರಂ ಭಸ್ಮಸಾದ್ಯಾತು ಮರ್ತ್ಯುತ್ವಂ ಹ್ಯೇತದಾಶ್ರಿತಮ್ ।।  ೧೨ ।।  </div>
				<div class="verse">ಭಸ್ಮಾನ್ತಮಿತಿ ಲಿಙ್ಗಾಚ್ಚ ಕರ್ಮಿಣಃ ಸ್ಯಾದುಪಸ್ಥಿತಿಃ ।।  <br />ನ ತು ಸಂನ್ಯಾಸಿನೋ ನ್ಯಾಯ್ಯಾ ದಾಹಾಸಂಭವಹೇತುತಃ ।।  ೧೩ ।।  </div>
				<div class="verse">ವಾಯುರಿತ್ಯಾದಿಕಂ ಗ್ರಾಹ್ಯಮುಪಲಕ್ಷಣಮೇವ ತು ।।  <br />ಶಿಷ್ಟಾನಾಂ ದೇವತಾಂಶಾನಾಂ ಯಥಾಸ್ವಂ ಪ್ರತಿಪತ್ತಯೇ ।।  ೧೪ ।।  </div>
				<div class="verse">ಅಗ್ನಿಂ ಸ್ವಾತ್ಮಮನಃಸಂಸ್ಥಾಮಧುನಾ ದೇವತಾಂ ಗೃಹೀ ।। <br />ಪ್ರಾರ್ಥಯತ್ಯೋಮಿತಿ ಗಿರಾ ಮುಮೂರ್ಷುಸ್ತತ್ಪರೀಪ್ಸಯಾ ।।  ೧೫ ।।  </div>
				<div class="verse">ಸರ್ವಸ್ಯಾಪ್ಯವನಾದೋಂ ಸ್ಯಾದವತೇರೋಂ ಯತಸ್ತತಃ ।। <br />ಋತುರ್ಮನೋಮಯತ್ವಾಚ್ಚ ಸಾ ಹಿ ಸಂಕಲ್ಪರೂಪಿಣೀ ।।  ೧೬ ।।  </div>
				<div class="verse">ಓಂ ಕ್ರತೋ ಇತಿ ಸಂಬೋಧ್ಯ ಸ್ಮರೇತ್ಯತ್ರ ನಿಯುಜ್ಯತೇ ।। <br />ಪ್ರಕೃಷ್ಟಫಲಸಂಪ್ರಾಪ್ತೇಃ ಸ್ಮೃತಿಮಾತ್ರೈಕಹೇತುತಃ ।।  ೧೭ ।।  </div>
				<div class="verse">ಸ್ಮರ್ತವ್ಯಂ ಸ್ಮರ ತೇನಾದ್ಯ ಮರಣೇ ಪ್ರತ್ಯುಪಸ್ಥಿತೇ ।। <br />ಆದರಾರ್ಥಂ ಸ್ಮರೇತ್ಯಸ್ಯ ಪುನಃ ಪುನರುದೀರಣಮ್ ।।  ೧೮ ।।  </div>
				<div class="verse">ಮುಪಥಾ ನಯ ನೋ ವಹ್ನೇ ಸುಪಥೇತಿ ವಿಶೇಷಣಾತ್ ।। <br />ಉದಙ್ಭಾರ್ಗಗ್ರಹೋ ನ್ಯಾಯ್ಯಃ ಶಿಷ್ಟಾನಾಂ ಪುನರಾಗತೇಃ ।।  ೧೯ ।।  </div>
				<div class="verse">ರಾಯೇ ಕರ್ಮಫಲಾಯೇತಿ ರಯಿಃ ಕರ್ಮಫಲಂ ಯತಃ ।। <br />ಪ್ರಜ್ಞಾನಾನಿ ಚ ಸರ್ವಾಣಿ ದೇವ ವಿದ್ವಾನ್ಕ್ರಿಯಾಸ್ತಥಾ ।।  ೨೦ ।। </div>
				<div class="verse">ಕುಟಿಲಂ ಚ ತಥಾ ಪಾಪಮಸ್ಮತ್ತಸ್ತ್ವಂ ವಿಯೋಜಯ ।। <br />ವಯಂ ತು ಕೃತಕೃತ್ಯತ್ವಾದಸಕ್ತಾಶ್ಚ ಮುಮೂರ್ಷವಃ ।।  ೨೧ ।।  </div>
				<div class="verse">ನಮಉಕ್ತಿಮತೋ ಭಕ್ತ್ಯಾ ತುಭ್ಯಂ ಬಹುತಮಾಂ ಧಿಯಾ ।। <br />ಅಯುಷೋಽನ್ತೇ ವಿಧೇಮಾದ್ಯ ಕ್ಷಮ ದೇವ ಪ್ರಸೀದ ಮೇ ।।  ೨೨ ।।  </div>
				<div class="verse">ಮಸ್ಕರೀನ್ದ್ರಪ್ರಣೀತಸ್ಯ ಭವನಾಮಭೃತೋ ಯತೇಃ ।। <br />ಭಾಷ್ಯಸ್ಯ ವಾರ್ತಿಕೋಕ್ತ್ಯೈವಮಧ್ಯಾಯಃ ಸಪ್ತಮೋ ಗತಃ ।।  ೨೩ ।।  </div>
			<div class="authorline">ಇತಿ ಶ್ರೀಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮಾಧ್ಯಾಯಸ್ಯ ಸಪ್ತದಶಂ ಬ್ರಾಹ್ಮಣಮ್ </div>
		</div>
		<div class="authorline">ಇತಿ ಶ್ರೀಮತ್ಪರಮಹಂಸಪರಿವ್ರಾಜಕಾಚಾರ್ಯಭಗವತ್ಪೂಜ್ಯಪಾದಶಿಷ್ಯ ಶ್ರೀಸುರೇಶ್ವರಾಚಾರ್ಯವಿರಚಿತೇ ಬೃಹದಾರಣ್ಯಕೋಪನಿಷದ್ಭಾಷ್ಯವಾರ್ತಿಕೇ ಪಞ್ಚಮೋಽಧ್ಯಾಯಃ </div>
</div>
</body>
	
